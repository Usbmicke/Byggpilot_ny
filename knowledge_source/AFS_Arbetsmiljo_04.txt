AFS 2023:4 
Arbetsmiljöverkets  
föreskrifter (AFS 2023:4) om  produkter – maskiner 
(Ändrad: t.o.m. AFS 2024:2)
Innehåll 
Tillämpningsområde ...................................................................................... 3 Definitioner...................................................................................................... 5 Släppa ut på marknaden eller ta i drift ...................................................... 11 Förfarande för bedömning av överensstämmelse för maskiner............. 13 Förfarande för delvis fullbordade maskiner ............................................. 14 Märkning som inte uppfyller kraven ......................................................... 14 Distributörer .................................................................................................. 15 Övergångsbestämmelser.............................................................................. 16 Bilaga 1 Grundläggande hälso- och säkerhetskrav på konstruktion och  
tillverkning av maskiner.............................................................................. 17 Bilaga 2 Försäkran......................................................................................... 85 Bilaga 3 CE-märkning................................................................................... 88 Bilaga 4 Maskinkategorier på vilka något av förfarandena i 12 § och 13 §  ska tillämpas .................................................................................................. 89 Bilaga 5 Vägledande förteckning över de säkerhetskomponenter som  
avses i 4 § c).................................................................................................... 92 Bilaga 6 Monteringsanvisningar för delvis fullbordade maskiner......... 94 Bilaga 7 Teknisk tillverkningsdokumentation för maskiner................... 95 Bilaga 8 Bedömning av överensstämmelse genom intern kontroll av  
tillverkningen av en maskin ...................................................................... 100 Bilaga 9 EG-typkontroll.............................................................................. 101 Bilaga 10 Fullständig kvalitetssäkring...................................................... 105 Bilaga 11 Upphävande eller tillbakadragande av utfärdade intyg eller  
godkännanden............................................................................................. 1102 

Arbetsmiljöverkets författningssamling 
Arbetsmiljöverkets föreskrifter om produkter  – maskiner; 
(Ändrad: t.o.m. AFS 2024:2) 
Tillämpningsområde 
1 § Dessa föreskrifter gäller följande produkter a) maskiner, 
b) utbytbar utrustning, 
c) säkerhetskomponenter, 
d) lyftredskap, 
e) kedjor, kättingar, linor och vävband, 
AFS 2023:4 

AFS 2023:4

f) avtagbara mekaniska kraftöverföringsanordningar, samt g) delvis fullbordade maskiner. 
2 § Föreskrifterna gäller inte för 
a) säkerhetskomponenter som är avsedda att användas som  reservdelar för att ersätta identiska komponenter och som  tillhandahålls av tillverkaren av den ursprungliga  maskinen, 
b) specialutrustning för användning på marknadsplatser  eller nöjesfält, 
c) maskiner som speciellt konstruerats eller tagits i drift för  kärntekniska tillämpningar och som vid fel kan ge  upphov till radioaktivt utsläpp, 
d) vapen, inklusive skjutvapen, 
e) följande transportmedel: 
− jordbruks- och skogsbrukstraktorer, utom  
maskiner monterade på sådana fordon, 
3 
AFS 2023:4 
− motorfordon och släpvagnar till dessa fordon som  omfattas av Europaparlamentets och rådets  
förordning (EU) 2018/858 av den 30 maj 2018 om  godkännande av och marknadskontroll över  
motorfordon och släpfordon till dessa fordon samt  av system, komponenter och separata tekniska  
enheter som är avsedda för dessa fordon, om  
ändring av förordningarna (EG) nr 715/2007 och  
(EG) nr 595/2009 samt om upphävande av  
direktiv 2007/46/EG, utom maskiner monterade  
på dessa fordon, 
− fordon som omfattas av Europaparlamentets och  rådets förordning (EU) nr 168/2013 av den 15  
januari 2013 om godkännande av och  
marknadstillsyn för två- och trehjuliga fordon och  fyrhjulingar, utom maskiner monterade på dessa  
fordon, 
− motorfordon uteslutande avsedda för tävling, 
− transportmedel för luftbefordran, transport på  vatten eller järnväg, utom maskiner monterade på  dessa, 
f) havsgående fartyg och mobila offshore-enheter samt  maskiner installerade ombord på sådana fartyg eller  enheter, 
g) maskiner som är särskilt konstruerade och tillverkade för  militära eller polisiära ändamål, 
h) maskiner som är särskilt konstruerade och tillverkade för  forskningsändamål för tillfälligt bruk i laboratorier, i) gruvhissar med linspel, 
j) maskiner för förflyttning av aktörer vid artistiska  framträdanden, 
k) elektriska och elektroniska produkter av följande slag, i  den mån som de omfattas av svenska föreskrifter som  genomför Europaparlamentets och rådets direktiv  2014/35/EU av den 26 februari 2014 om harmonisering 
4 
AFS 2023:4 
av medlemsstaternas lagstiftning om tillhandahållande på  marknaden av elektrisk utrustning: 
− hushållsapparater avsedda för privat bruk, 
− ljud- och bildutrustning, 
− informationsteknisk utrustning, 
− ordinära kontorsmaskiner, 
− kopplingsutrustning för lågspänning, 
− elektriska motorer, samt 
l) följande typer av elektrisk högspänningsutrustning: − kopplingsapparater och kopplingsutrustning, 
− transformatorer. 
3 § 6–15 §§ gäller tillverkare, eller dennes representant, som på  marknaden släpper ut eller tar i drift produkter som omfattas av  dessa föreskrifter. 
Anmälda organ som av Sverige anmälts för bedömning av  överensstämmelse enligt reglerna i direktiv 2006/42/EG ska följa  vad som framgår av bilagorna 9–11. 
Definitioner 
4 § I dessa föreskrifter har följande begrepp dessa betydelser.  Med maskin avses de produkter som är förtecknade i 1 § a)–f).
Begrepp 
Betydelse
a) Maskin 
– en sammansatt enhet som är  utrustad med eller avsedd att  
utrustas med ett drivsystem  
som inte utgörs av direkt  
drivkraft från människa eller  
djur och som består av inbördes  förbundna delar eller  
komponenter, varav minst en  
rörlig, som är sammansatta för  
ett särskilt ändamål,



5 
AFS 2023:4 
Begrepp 
Betydelse


– en sammansatt enhet enligt  
första strecksatsen som endast  
saknar komponenter för  
anslutning på  
användningsstället eller för  
anslutning till en energi- eller  
rörelsekälla, 
– en sammansatt enhet enligt  
första och andra strecksatserna  
som är färdig för installation  
och som kan fungera endast om  den är monterad på ett  
transportmedel eller installerad  i en byggnad eller i en  
anläggning, 
– sammansatta maskiner enligt  första, andra och tredje  
strecksatserna eller delvis  
fullbordade maskiner enligt g),  
som för ett gemensamt syfte  
ställs upp och styrs så att de  
fungerar som en enhet, 
– en sammansatt enhet av  
inbördes förbundna delar eller  
komponenter, varav minst en är  rörlig, som är förenade i syfte att  lyfta laster och där den enda  
energikällan är direkt manuellt  
arbete.
b) Utbytbar  
utrustning
Anordning som operatören, sedan en  maskin eller en traktor tagits i drift,  själv monterar ihop med maskinen eller  traktorn för att ändra dess funktion  eller för att ge den en ny funktion, 



6
AFS 2023:4 
Begrepp 
Betydelse


såvida denna utrustning inte är ett  verktyg eller redskap.
c) Säkerhets 
komponent
En komponent 
– som fullgör en  
säkerhetsfunktion, 
– som släpps ut på marknaden  separat, 
– som om den inte fungerar eller  fungerar dåligt utgör risk för  
personers säkerhet, och 
– som inte är nödvändig för att  maskinen ska fungera eller som  kan ersättas med normala  
komponenter för att maskinen  
ska fungera. 
I bilaga 5 finns en vägledande  
förteckning över  
säkerhetskomponenter.
d) Lyftredskap 
Komponent eller utrustning, som inte  är monterad på en lyftande maskin,  vilken möjliggör hållande av lasten, och  är placerad antingen mellan maskinen  och lasten eller på själva lasten eller är  avsedd att utgöra en integrerad del av  lasten, och som släpps ut på marknaden  separat; sling och komponenter till  sådana betraktas också som  
lyftredskap.
e) Kedjor, kättingar,  linor och vävband
Kedjor, kättingar, linor och vävband konstruerade och tillverkade för  lyftändamål som delar av lyftande  maskiner eller lyftredskap.



7
AFS 2023:4 
Begrepp 
Betydelse
f) Avtagbar  
mekanisk  
kraftöverförings 
anordning
Avtagbar komponent som är avsedd för  kraftöverföring mellan en självgående  maskin eller en traktor och en annan maskin genom sammanlänkning vid  den första fasta lagringen. När den  släpps ut på marknaden med sitt skydd  ska den betraktas som en produkt.
g) Delvis fullbordad  maskin
Sammansatt enhet som nästan utgör en  maskin men som inte ensam kan  användas för något särskilt ändamål.  Ett drivsystem är en delvis fullbordad  maskin. En delvis fullbordad maskin är  endast avsedd att byggas in i eller  monteras ihop med andra maskiner  eller med andra delvis fullbordade  maskiner eller annan utrustning, så att  de bildar en maskin som direktiv  2006/42/EG är tillämpligt på.
h) Utsläppande på  marknaden
Det första tillhandahållandet inom EES  av en maskin eller en delvis fullbordad  maskin för distribution eller  
användning, antingen mot ersättning  eller kostnadsfritt.
i) Tillverkare 
En fysisk eller juridisk person som  konstruerar och/eller tillverkar  maskiner eller delvis fullbordade  maskiner som omfattas av direktiv  2006/42/EG och som ansvarar för att  sådana maskiner eller delvis  
fullbordade maskiner överensstämmer  med direktiv 2006/42/EG i syfte att  släppa ut dem på marknaden, i eget  namn eller under eget varumärke, eller  använda för eget bruk. I avsaknad av 



8
AFS 2023:4 
Begrepp 
Betydelse


en tillverkare enligt definitionen ovan  ska varje fysisk eller juridisk person  som på marknaden släpper ut eller tar i  drift sådana maskiner eller delvis  fullbordade maskiner som omfattas av  direktiv 2006/42/EG betraktas som  tillverkare.
j) Befullmäktigad  representant
En fysisk eller juridisk person som är  etablerad inom EES och som erhållit  skriftlig fullmakt av tillverkaren att i  
dennes namn uppfylla samtliga eller en  del av de skyldigheter och formalia som  följer av direktiv 2006/42/EG.
k) Ta i drift 
När en maskin som omfattas av  direktiv 2006/42/EG för första gången  används på avsett sätt inom EES.
l) Harmoniserad  
standard
En icke bindande teknisk specifikation  som antagits av ett  
standardiseringsorgan, närmare  bestämt Europeiska  
standardiseringsorganisationen (CEN),  Europeiska  
standardiseringsorganisationen inom  elområdet (Cenelec) eller Europeiska  institutet för  
telekommunikationsstudier (ETSI),  inom ramen för ett mandat från  kommissionen enligt de förfaranden  som anges i Europaparlamentets och  rådets direktiv 98/34/EG av den  22 juni 1998 om ett  
informationsförfarande beträffande  tekniska standarder och föreskrifter och 



9
AFS 2023:4 
Begrepp 
Betydelse


beträffande föreskrifter för  
informationssamhällets tjänster.
m) Grundläggande  hälso- och  
säkerhetskrav
Tvingande bestämmelser som rör  konstruktion och tillverkning av  produkter som omfattas av detta  direktiv och som syftar till att  
säkerställa en hög skyddsnivå avseende  människors hälsa och säkerhet och i  förekommande fall husdjur och  egendom samt, i tillämpliga fall, för  miljön. 
De grundläggande hälso- och  
säkerhetskraven anges i bilaga 1.  Grundläggande hälso- och  
säkerhetskrav för skyddet av miljön  gäller endast sådana maskiner som  avses i avsnitt 2.4 i den bilagan.
n) Distributör 
En fysisk eller juridisk person i  
leveranskedjan, utöver tillverkaren  enligt definitionen i denna författning  eller importören enligt definitionen i  artikel 3.9 i Europaparlamentets och  rådets förordning (EU) 2019/1020 av  den 20 juni 2019 om marknadskontroll  och överensstämmelse för produkter  och om ändring av direktiv  
2004/42/EG och förordningarna (EG)  nr 765/2008 och (EU) nr 305/2011, som  tillhandahåller en maskin på  
marknaden.



(AFS 2024:2)
10 
AFS 2023:4 
5 § Om de riskkällor som det hänvisas till i bilaga 1 avseende  maskiner helt eller delvis behandlas mer specifikt i andra  föreskrifter som reglerar hur en tillverkare, eller dennes  representant, får släppa ut en produkt på marknaden eller ta den  i drift, gäller inte de här föreskrifterna med avseende på dessa  riskkällor. 
Släppa ut på marknaden eller ta i drift 
6 § Innan tillverkaren eller dennes representant släpper ut en  maskin på marknaden eller tar den i drift, ska denne a) säkerställa att maskinen uppfyller de tillämpliga  grundläggande hälso- och säkerhetskrav som anges i  bilaga 1, 
b) säkerställa att den tekniska dokumentationen som anges i  bilaga 7, avsnitt A är tillgänglig, 
c) särskilt tillhandahålla bruksanvisning, märkning och all  annan nödvändig information enligt bilaga 1, 
d) genomföra tillämpligt förfarande för bedömning av  överensstämmelse enligt 10–13 §§, 
e) upprätta en EG-försäkran om överensstämmelse enligt  bilaga 2, del 1, avsnitt A och säkerställa att denna  försäkran medföljer maskinen, samt 
f) anbringa CE-märkning enligt bilaga 3. 
Den som på marknaden släpper ut eller tar i drift en maskin, utan  att ha tillhandahållit en bruksanvisning för maskinen enligt  6 § c), ska betala en sanktionsavgift. 
Den som på marknaden släpper ut eller tar i drift en lyftande  maskin, utan att som märkning ha angett maxlast enligt 6 § c) och  bilaga 1, punkt 4.3.3, ska betala en sanktionsavgift. 
Den som på marknaden släpper ut eller tar i drift en maskin för  lyft av personer, utan att som märkning ha angett maxlast och 
11 
AFS 2023:4 
antal personer som tillåts på lastbäraren enligt 6 § c) och bilaga 1,  punkt 6.5, ska betala en sanktionsavgift. 
Den som på marknaden släpper ut eller tar i drift en maskin, utan  att ha upprättat en EG-försäkran om överensstämmelse enligt  6 § e), ska betala en sanktionsavgift. 
Den som bryter mot både 6 § c) och 6 § e) ska bara betala en  sanktionsavgift. 
Sanktionsavgiften ska beräknas enligt följande: 
För maskiner som inte omfattas av bilaga 4 gäller att för en eller  flera maskiner av samma typ och modell ska sanktionsavgiften  vara 50 000 kronor samt 10 procent av maskinens eller  maskinernas totala försäljningsvärde fram till den tidpunkt som  överträdelsen av 6 § c) eller e) konstaterades. 
För maskiner som inte omfattas av bilaga 4 är högsta avgift vid  överträdelse av 6 § c) eller e) 500 000 kronor. 
För maskiner som omfattas av bilaga 4 gäller att för en eller flera  maskiner av samma typ och modell ska sanktionsavgiften vara  150 000 kronor samt 10 procent av maskinens eller maskinernas  totala försäljningsvärde fram till den tidpunkt som överträdelsen  av 6 § c) eller e) konstaterades. 
För maskiner som omfattas av bilaga 4 är högsta avgift vid  överträdelse av 6 § c) eller e) 1 000 000 kronor. 
7 § Innan tillverkaren eller dennes representant släpper ut en  delvis fullbordad maskin på marknaden, ska denne försäkra sig  om att förfarandet i 14 och 15 §§ har fullgjorts.
12 
AFS 2023:4 
8 § Tillverkaren eller dennes representant ska, vid tillämpning av  de förfaranden som avses i 10–13 §§, förfoga över eller ha tillgång  till de resurser som är nödvändiga för att säkerställa att maskinen  
överensstämmer med de grundläggande hälso- och  säkerhetskraven i bilaga 1. 
9 § En maskin som har tillverkats enligt en harmoniserad  standard, vars referens har offentliggjorts i Europeiska unionens  officiella tidning, ska förutsättas överensstämma med de  grundläggande hälso- och säkerhetskrav som omfattas av en  sådan harmoniserad standard. 
Förfarande för bedömning av överensstämmelse för  maskiner 
10 § För att intyga att maskiner överensstämmer med  bestämmelserna i dessa föreskrifter ska tillverkaren eller dennes  representant tillämpa något av de förfaranden för bedömning av  överensstämmelse som anges i 11–13 §§. 
11 § Om maskinen inte är upptagen i bilaga 4, ska tillverkaren  eller dennes representant tillämpa det förfarande för bedömning  av överensstämmelse genom intern kontroll av tillverkningen av  en maskin som anges i bilaga 8. 
12 § Om maskinen är upptagen i bilaga 4 och har tillverkats i  enlighet med de harmoniserade standarder som avses i 9 § och  dessa standarder omfattar alla tillämpliga grundläggande hälso och säkerhetskrav, ska tillverkaren eller dennes representant  tillämpa något av följande förfaranden: 
a) förfarandet för bedömning av överensstämmelsen genom  intern kontroll av tillverkningen av en maskin enligt  bilaga 8, 
b) förfarandet med EG-typkontroll enligt bilaga 9 samt  intern kontroll av tillverkningen av en maskin enligt  bilaga 8, punkt 3,
13 
AFS 2023:4 
c) förfarandet för fullständig kvalitetssäkring enligt  bilaga 10. 
13 § Om maskinen är upptagen i bilaga 4 men inte eller endast  delvis har tillverkats i enlighet med de harmoniserade standarder  som avses i 9 § eller om de harmoniserade standarderna inte  omfattar alla grundläggande hälso- och säkerhetskrav eller inga  harmoniserade standarder finns för den berörda maskinen, ska  tillverkaren eller dennes representant tillämpa något av följande  förfaranden: 
a) förfarandet med EG-typkontroll enligt bilaga 9 samt  intern kontroll av tillverkningen av en maskin enligt  bilaga 8, punkt 3, 
b) förfarandet för fullständig kvalitetssäkring enligt  bilaga 10. 
Förfarande för delvis fullbordade maskiner 
14 § Innan en delvis fullbordad maskin släpps ut på marknaden  ska tillverkaren eller dennes representant se till att a) den relevanta tekniska dokumentation som beskrivs i  bilaga 7, avsnitt B är upprättad, 
b) de monteringsanvisningar som beskrivs i bilaga 6 är  upprättade, samt att 
c) en försäkran för inbyggnad i enlighet med vad som  beskrivs i bilaga 2, del 1, avsnitt B har upprättats. 
15 § Monteringsanvisningarna och försäkran för inbyggnad ska  åtfölja en delvis fullbordad maskin när den släpps ut på  marknaden. 
Märkning som inte uppfyller kraven 
16 § Det är inte tillåtet att anbringa CE-märkning enligt dessa  föreskrifter på produkter som inte omfattas av föreskrifterna. 
17 § Det är inte tillåtet att på maskiner anbringa märkning,  symboler och inskriptioner som troligen kan vilseleda tredje man 
14 
AFS 2023:4 
i fråga om CE-märkningens innebörd eller utformning eller båda  delarna samtidigt. Annan märkning får anbringas på  maskinerna, förutsatt att den inte försämrar CE-märkningens  synlighet eller läsbarhet eller ändrar dess innebörd. 
Distributörer 
18 § En distributör får bara tillhandahålla en maskin om  a) maskinen åtföljs av en EG-försäkran om maskinens  överensstämmelse enligt bilaga 2 A, på svenska, 
b) maskinen är försedd med märkning enligt bilaga 1, punkt  1.7.3,  
c) maskinen åtföljs av en bruksanvisning enligt bilaga 1,  punkt 1.7.4, på svenska. (AFS 2024:2) 
19 § Varor som lagligen saluförs i en annan medlemsstat i  Europeiska unionen eller i Turkiet, eller som har sitt ursprung i  och som lagligen saluförs i en Eftastat som är part i EES-avtalet  förutsätts vara förenliga med kraven i 18 §. Tillämpningen av 18  § omfattas av Europaparlamentets och rådets förordning (EU)  2019/515 av den 19 mars 2019 om ömsesidigt erkännande av  varor som är lagligen saluförda i en annan medlemsstat och om  upphävande av förordning (EG) nr 764/2008. (AFS 2024:2)
15 
AFS 2023:4 
Övergångsbestämmelser 
Övergångsbestämmelser 
1. Denna författning träder i kraft den 1 januari 2025. 2. Genom denna författning upphävs Arbetsmiljöverkets  föreskrifter (AFS 2008:3) om maskiner med tillhörande  allmänna råd och kommentarer. 
3. Tillstånd, godkännanden, undantag, dispenser,  förelägganden, förbud, avgiftsförelägganden, rapporter,  intyg, certifikat, journaler och annan dokumentation,  samt andra beslut eller åtgärder i enskilda fall,  
bedömningar, undersökningar, driftprov och kontroller  enligt de upphävda föreskrifterna, fortsätter att gälla  enligt motsvarande bestämmelser i de nya föreskrifterna.
16 
AFS 2023:4 
Bilaga 1 
Bilaga 1 Grundläggande hälso- och säkerhetskrav  på konstruktion och tillverkning av maskiner 
Allmänna principer 
1. Maskintillverkaren eller dennes representant ska säkerställa att  en riskbedömning görs för att fastställa de hälso- och  säkerhetskrav som är tillämpliga på maskinen. Maskinen ska  därefter konstrueras och tillverkas med hänsyn till resultatet av  denna riskbedömning. 
Genom den upprepande processen för riskbedömningen och  riskreduceringen enligt ovan ska tillverkaren eller dennes  representant 
– fastställa maskinernas gränser, bland annat avsedd  användning och rimligen förutsebar felaktig användning, – identifiera de riskkällor som maskinerna kan ge upphov  till och risksituationerna i anslutning till dessa, 
– bedöma riskerna med beaktande av hur allvarlig  eventuell skada eller ohälsa kan bli och sannolikheten för  att sådan ska uppkomma, 
– utvärdera riskerna i syfte att fastställa om det krävs  riskreducering i enlighet med direktivets mål, 
– eliminera riskkällorna eller minska riskerna relaterade till  dessa genom skyddsåtgärder enligt prioriteringen i  punkt 1.1.2 b. 
2. De skyldigheter som anges i de grundläggande hälso- och  säkerhetskraven gäller bara när maskinen i fråga ger upphov till  riskkällor vid användning under sådana omständigheter som  tillverkaren eller dennes representant förutsett, eller under  sådana onormala omständigheter som kan förutses. Principerna  för integration av säkerheten enligt punkt 1.1.2 och  skyldigheterna rörande märkning av maskiner och  tillhandahållande av bruksanvisning enligt punkt 1.7.3 och 1.7.4  ska gälla under alla omständigheter.
17 
AFS 2023:4 
Bilaga 1 
3. De grundläggande hälso- och säkerhetskrav som fastställs i  denna bilaga är tvingande. Det kan dock på grund av rådande  teknisk utvecklingsnivå vara omöjligt att uppfylla de mål som  
anges i kraven. Under sådana omständigheter ska maskinen så  långt möjligt konstrueras och tillverkas för att närma sig dessa  mål. 
4. Denna bilaga består av flera delar. Den första har en allmän  omfattning och gäller samtliga maskintyper. De andra delarna  behandlar vissa mer specifika riskkällor. För att med säkerhet  uppfylla samtliga tillämpliga grundläggande krav är det dock  
viktigt att hela denna bilaga tas i beaktande. När maskinerna  konstrueras ska kraven i den allmänna delen och kraven i en eller  flera av de andra delarna beaktas, beroende på resultatet av  riskbedömningen i enlighet med punkt 1 i dessa allmänna  principer. Grundläggande hälso- och säkerhetskrav för skyddet  av miljön ska tillämpas endast på de maskiner som avses i  avsnitt 2.4. 
Grundläggande hälso- och säkerhetskrav 
1.1 Allmänt 
1.1.1 Definitioner 
I denna bilaga avses med
Begrepp 
Betydelse
Riskkälla 
En potentiell källa till skada eller  ohälsa.
Riskområde 
Varje område inom eller omkring en  maskin där en persons hälsa eller  säkerhet kan utsättas för risk.
Utsatt person 
En person som helt eller delvis  befinner sig inom ett riskområde.



18 
AFS 2023:4 
Bilaga 1 
Begrepp 
Betydelse
Operatör 
Den eller de personer som installerar,  använder, ställer in, underhåller,  rengör, reparerar eller förflyttar en  maskin.
Risk 
Kombinationen av hur sannolik och  hur allvarlig en skada eller ohälsa som  kan uppstå vid en risksituation är.
Skydd 
Del av maskinen som särskilt används  för att ge skydd genom ett fysiskt  hinder.
Skyddsanordning 
Annan anordning än ett skydd som  antingen ensam eller i förening med  ett skydd minskar risken.
Avsedd användning 
Användning av en maskin i enlighet  med informationen i  
bruksanvisningen.
Rimligen förutsebar  felaktig användning
Användning av en maskin på ett i  bruksanvisningen icke avsett sätt men  som kan följa av lätt förutsebart  mänskligt beteende.



1.1.2 Principer för integration av säkerheten 
a) Maskiner ska vara konstruerade och tillverkade så att de kan  fungera på avsett vis och användas, ställas in och  underhållas utan att medföra risk för personer, när dessa  uppgifter utförs under omständigheter som förutsetts och  även med beaktande av rimligen förutsebar felaktig  användning. 
b) Syftet med de åtgärder som vidtas ska vara att undanröja  alla risker under maskinens förväntade livslängd, i vilken 
19 
AFS 2023:4 
Bilaga 1 
ingår transport, montering, demontering, åtgärder för att  göra den oanvändbar samt skrotning. 
c) Vid valet av lämpligaste metoder ska tillverkaren eller  dennes representant tillämpa följande principer i nedan  angiven ordning: 
− Risker ska så långt möjligt undanröjas eller  
minskas (säkerheten integreras redan på  
konstruktions- och tillverkningsstadierna). 
− Nödvändiga skyddsåtgärder ska vidtas för sådana  risker som inte kan undanröjas. 
− Information ska ges till användarna om  
kvarstående risker som beror på otillräcklighet i  
de skyddsåtgärder som vidtagits samt ange om  
särskild utbildning krävs och om personlig  
skyddsutrustning behöver tillhandahållas. 
d) Vid konstruktion och tillverkning av en maskin samt vid  utarbetande av bruksanvisningar till denna ska tillverkaren  eller dennes representant inte endast beakta den avsedda  användningen av maskinen utan även rimligen förutsebar  felaktig användning. 
e) Maskinen ska vara konstruerad och tillverkad så att onormal  användning förhindras om sådan användning ger upphov  till risker. I förekommande fall ska användaren i  
bruksanvisningen göras uppmärksam på sådana olämpliga  användningssätt som erfarenhetsmässigt kan tänkas uppstå. f) En maskin ska konstrueras och tillverkas så att hänsyn tas till  de begränsningar för vilka operatören utsätts på grund av  nödvändigt eller förutsebart bruk av personlig  
skyddsutrustning. 
g) En maskin ska levereras tillsammans med all sådan  specialutrustning och alla sådana tillbehör som krävs för att  möjliggöra inställning, underhåll och användning på ett  säkert sätt.
20 
AFS 2023:4 
Bilaga 1 
1.1.3 Material och produkter 
De material som används för att tillverka en maskin, eller  produkter som används eller framställs vid användningen av en  maskin får inte medföra risker för personers hälsa eller säkerhet.  I synnerhet när vätskor eller gaser används, ska maskinen  konstrueras och tillverkas så att riskerna i samband med  påfyllning, användning, uppsamling eller tömning förebyggs. 
1.1.4 Belysning 
En maskin ska vara försedd med inbyggd belysning som är  lämplig för avsett arbete, om avsaknaden av sådan sannolikt  skulle kunna innebära en risk även om den omgivande  belysningen är av normal styrka. 
En maskin ska vara konstruerad och tillverkad så att belysningen  inte ger upphov till områden med besvärande skuggor, inte ger  bländningseffekter och inte ger farliga stroboskopiska effekter på  rörliga komponenter. 
Invändiga delar som kräver täta kontroller samt områden där  justering och underhåll utförs ska vara försedda med lämplig  belysning. 
1.1.5 Konstruktion av en maskin i syfte att underlätta hanteringen En maskin eller i denna ingående delar ska 
– kunna hanteras och transporteras på ett säkert sätt, – vara förpackad eller konstruerad så att den kan förvaras  säkert och utan att ta skada. 
Vid transport av maskinen eller dess delar får det inte finnas  någon möjlighet till plötsliga rörelser eller riskkällor som beror  på instabilitet så länge som maskinen eller delar av den hanteras  enligt bruksanvisningen.
21 
AFS 2023:4 
Bilaga 1 
Om maskinens eller dess ingående delars vikt, storlek eller  utformning utgör ett hinder för att förflytta den eller dem för  hand ska maskinen eller varje ingående del 
– förses med fästanordningar för lyftutrustning, eller – konstrueras så att den eller de kan förses med sådana  anordningar, eller 
– utformas så att lyftutrustning av standardtyp lätt kan  anslutas. 
Om en maskin eller någon av dess ingående delar ska flyttas för  hand ska den 
– kunna flyttas lätt, eller 
– förses med anordningar för att kunna lyftas och flyttas på  ett säkert sätt. 
Speciella åtgärder ska vidtas för hantering även av verktyg eller  maskindelar som kan utgöra en risk, även om de har låg vikt. 
1.1.6 Ergonomi 
Obehag, trötthet och fysisk och psykisk påverkan som operatören  kan utsättas för under avsedda användningsförhållanden ska  reduceras till ett minimum med hänsyn till ergonomiska  principer som exempelvis 
– att hänsyn tas till variationer i kroppsbyggnad, styrka och  uthållighet hos operatörer, 
– att operatören får tillräckligt rörelseutrymme, så att  han/hon kan röra alla delar av kroppen, 
– att undvika att arbetstakten bestäms av maskinen, – att undvika övervakning som kräver lång koncentration, – att anpassa gränssnittet mellan människa och maskin till  operatörernas förutsebara egenskaper. 
1.1.7 Arbetsstationer 
En arbetsstation ska vara konstruerad och tillverkad så att risker  på grund av avgaser eller syrebrist undviks.
22 
AFS 2023:4 
Bilaga 1 
Om maskinen är avsedd att användas i en riskfylld miljö som kan  innebära hälso- och säkerhetsrisker för operatören eller om  maskinen i sig utgör en riskfylld miljö, ska tillräckliga åtgärder  vidtas för att säkerställa att operatörens arbetsförhållanden är  goda och att han/hon är skyddad mot varje förutsebar riskkälla. 
Arbetsstationen ska i förekommande fall vara utrustad med en  lämplig hytt, som är konstruerad, tillverkad och utrustad för att  uppfylla ovanstående krav. Utgången ska medge snabb  evakuering. Dessutom ska det om möjligt finnas en nödutgång i  en annan riktning än den ordinarie utgången. 
1.1.8 Säten 
När det är lämpligt och när arbetsförhållandena så medger, ska  arbetsstationer som utgör en integrerad del av maskinen vara  utformade så att säten kan installeras. 
Om operatören ska sitta under handhavandet och operatörens  plats utgör en integrerad del av maskinen, ska sätet medfölja  maskinen. 
Operatörens säte ska göra det möjligt för honom/henne att sitta  stadigt. Dessutom ska det vara möjligt att anpassa sätet och  avståndet till manöverdonen efter operatören. 
Om maskinen är utsatt för vibrationer, ska sätet vara konstruerat  och tillverkat så att det dämpar de vibrationer som överförs till  operatören, till den lägsta möjliga nivå som rimligen kan uppnås.  Fästena för sätet ska kunna stå emot alla påfrestningar de kan  utsättas för. Om det saknas golv under operatörens fötter, ska det  finnas fotstöd försedda med halkskydd för föraren.
23 
AFS 2023:4 
Bilaga 1 
1.2 Styrsystem 
1.2.1 Ett styrsystems säkerhet och tillförlitlighet 
Ett styrsystem ska vara konstruerat och tillverkat så att riskfyllda  situationer inte ska kunna uppstå. Framför allt ska det vara  konstruerat och tillverkat så att 
– det kan tåla avsedda påfrestningar under drift och yttre  påverkan, 
– fel i styrsystemets maskinvara eller programvara inte  leder till riskfyllda situationer, 
– fel i styrsystemets logik inte leder till riskfyllda  situationer, 
– rimligen förutsebara mänskliga misstag under  handhavandet inte leder till riskfyllda situationer. 
Särskild uppmärksamhet ska ägnas följande punkter: – Maskinen får inte starta oväntat. 
– Maskinens parametrar får inte ändras på ett okontrollerat  sätt om en ändring kan ge upphov till riskfyllda  
situationer. 
– Maskinen får inte hindras från att stanna om  
stoppkommandot redan har givits. 
– Ingen rörlig del av maskinen eller del som hålls av  maskinen får falla eller kastas ut. 
– Automatiskt eller manuellt stopp av rörliga delar av  vilket slag som helst ska kunna göras obehindrat. – Skyddsanordningarna ska fortsätta att vara effektiva fullt  ut eller utlösa stoppkommando. 
– De säkerhetsrelaterade delarna av styrsystemet ska  fungera på ett sammanhängande sätt för en hel grupp av  maskiner eller delvis fullbordade maskiner. 
För trådlös styrning ska ett automatiskt stopp göras när korrekta  styrsignaler inte går fram, inklusive kommunikationsbortfall.
24 
AFS 2023:4 
Bilaga 1 
1.2.2 Manöverdon 
Ett manöverdon ska vara 
– klart synligt och identifierbart, i tillämpliga fall med  piktogram, 
– placerat så att maskinen kan handhas säkert, utan  tveksamhet, tidsspillan eller risk för missförstånd, – konstruerat så att manöverdonets rörelse överensstämmer  med dess verkan, 
– placerat utanför riskområden, med undantag för visst  manöverdon där så krävs, t.ex. nödstoppsdon eller  programmeringskonsol, 
– placerat så att användningen av det inte ger upphov till  ytterligare risker, 
– konstruerat eller skyddat så att avsedd verkan, om denna  kan utgöra en riskkälla, endast kan uppnås genom en  avsiktlig handling, 
– utfört så att det tål förutsebara påfrestningar. 
Nödstoppsdon som kan utsättas för avsevärda påfrestningar ska  beaktas särskilt. 
När ett manöverdon är konstruerat och tillverkat för att utföra  flera olika funktioner, dvs. när dess funktion inte är entydig, ska  den begärda funktionen visas tydligt och om nödvändigt kräva  bekräftelse. 
Ett manöverdon ska utformas med beaktande av ergonomiska  principer och på så sätt att dess placering, rörelse och  manövermotstånd är förenligt med det arbete som ska utföras. 
En maskin ska vara försedd med de indikeringsanordningar som  krävs för säker användning. Operatören ska kunna läsa av  anordningarna från manöverplatsen.
25 
AFS 2023:4 
Bilaga 1 
Operatören ska från varje manöverplats kunna försäkra sig om  att inga personer befinner sig inom riskområdena, eller också ska  styrsystemet vara konstruerat och utformat så att maskinen inte  kan startas så länge som någon befinner sig i riskområdet. 
Om inte något av dessa alternativ går att tillämpa, ska en  ljudsignal och/eller optisk varningssignal ges innan maskinen  startar. De utsatta personerna ska då ha tid att lämna  riskområdet eller förhindra maskinen från att sätta igång. 
Om nödvändigt ska det finnas anordningar som gör att maskinen  bara kan styras från manöverplatser belägna inom vissa i förväg  fastställda områden eller på särskilda platser. 
Finns det mer än en manöverplats ska styrsystemet vara  konstruerat så att användning av en manöverplats utesluter  användning av de övriga, utom när det gäller manöverdon för  stopp och nödstopp. 
Om en maskin har två eller fler manöverplatser, ska varje plats  vara utrustad med alla nödvändiga manöverdon utan att detta  medför att operatörerna hindrar varandra eller utsätter varandra  för riskfyllda situationer. 
1.2.3 Start 
En maskin ska kunna startas endast genom avsiktlig påverkan på  ett för detta ändamål särskilt avsett manöverdon. 
Samma krav gäller 
– vid återstart av maskiner efter stopp, oavsett orsaken  därtill, och 
– vid avsevärd förändring av driftförhållandena. 
Under förutsättning att sådan återstart eller ändring av  driftförhållandena kan genomföras utan att detta leder till en 
26 
AFS 2023:4 
Bilaga 1 
riskfylld situation, får den göras genom avsiktlig påverkan på ett  annat manöverdon än det som är avsett för detta. 
Återstart efter stopp eller ändring av driftförhållanden när en  maskin är i automatisk drift får vara möjlig utan ingrepp, om  detta inte leder till en riskfylld situation. 
Om en maskin har flera manöverdon för start, och operatörerna  därför kan utsätta varandra för fara, ska kompletterande  utrustning vara installerad för att eliminera sådana risker. Om  säkerheten kräver att start eller stopp ska göras i en viss ordning,  ska det finnas anordningar som säkerställer att dessa operationer  utförs korrekt. 
1.2.4 Stopp 
1.2.4.1 Normalt stopp 
En maskin ska vara försedd med ett manöverdon som gör det  möjligt att på ett säkert sätt stoppa maskinen fullständigt. 
Varje arbetsstation ska vara försedd med ett manöverdon som  gör det möjligt att, beroende på befintliga riskkällor, stoppa  några eller samtliga funktioner i maskinen så att den intar ett  säkert tillstånd. 
Maskinens stoppanordning ska vara överordnad dess  startanordning. 
När maskinen eller dess riskfyllda funktioner har stoppat, ska  kraftförsörjningen till de berörda drivorganen vara bruten. 
1.2.4.2 Stopp under driften 
När det av driftsskäl krävs att en stoppanordning inte bryter  kraftförsörjningen till drivorganen, ska stopptillståndet  övervakas och upprätthållas.
27 
AFS 2023:4 
Bilaga 1 
1.2.4.3 Nödstopp 
En maskin ska vara försedd med en eller flera  
nödstoppsanordningar som gör det möjligt att avvärja  överhängande fara eller fara som redan uppstått. 
Detta krav gäller dock inte för 
– en maskin i vilken en nödstoppsanordning inte skulle  minska risken, antingen beroende på att den inte skulle  förkorta stopptiden eller beroende på att anordningen  skulle göra det omöjligt att vidta de särskilda åtgärder  som den aktuella risken kräver, samt 
– bärbara handhållna eller handstyrda maskiner. 
Nödstoppsanordningen ska 
– ha klart identifierbara, klart synliga och lättåtkomliga  manöverdon, 
– stoppa det farliga förloppet så snabbt som möjligt, utan  att därmed ge upphov till ytterligare risk, och 
– vid behov utlösa eller möjliggöra utlösning av vissa  rörelser av skyddskaraktär. 
När aktiv påverkan av nödstoppsanordningen har upphört efter  ett stoppkommando, ska detta kommando kvarstå tills  nödstoppsanordningen återställts; manöverdonet får inte kunna  spärras utan att stoppkommando ges; återställning av  anordningen får endast vara möjlig genom en för ändamålet  lämplig åtgärd och återställning av anordningen får inte starta  maskinen på nytt utan endast möjliggöra återstart. 
Nödstoppsfunktionen ska alltid vara tillgänglig och i drift oberoende av driftsätt. 
Nödstoppsanordningar ska vara ett komplement till andra  säkerhetsåtgärder och inte en ersättning för dem.
28 
AFS 2023:4 
Bilaga 1 
1.2.4.4 Montering av maskiner 
Maskiner eller maskindelar som är konstruerade för att arbeta  tillsammans ska vara konstruerade och tillverkade så att  stoppanordningar, inklusive nödstoppsanordningar, inte bara  kan stoppa själva maskinen, utan även all ansluten utrustning,  om fortsatt drift av denna kan vara farlig. 
1.2.5 Val av styr- och funktionssätt 
Det styrsätt eller funktionssätt som valts ska vara överordnat alla  andra styrsätt eller funktionssätt, förutom nödstoppet. 
Om en maskin har konstruerats och tillverkats för att kunna  styras eller fungera på olika sätt med krav på olika  skyddsåtgärder och/eller arbetsrutiner, ska den vara försedd  med en väljare för styrsätt eller funktionssätt som kan låsas i  varje enskilt läge. Varje läge på väljaren ska vara tydligt angivet  och endast motsvara ett styr- eller funktionssätt. 
Väljaren kan ersättas av annan anordning som gör det möjligt att  begränsa användningen av vissa maskinfunktioner till särskilda  operatörskategorier. 
Om maskinen för vissa funktioner ska kunna användas med ett  skydd flyttat eller avlägsnat eller med en skyddsanordning satt  ur funktion, ska väljaren för styr- eller funktionssätt samtidigt 
– omöjliggöra alla andra styr- eller funktionssätt, – tillåta drift av riskfyllda funktioner endast med  hålldonsmanöveranordning, 
– tillåta drift av riskfyllda funktioner endast under  förhållanden där riskerna är begränsade, samtidigt som  riskkällor som kan uppstå till följd av sekventiella förlopp  förhindras, 
– förhindra att riskfyllda funktioner uppkommer genom  avsiktlig eller oavsiktlig påverkan på maskinens givare.
29 
AFS 2023:4 
Bilaga 1 
Om dessa fyra villkor inte kan säkerställas samtidigt, ska väljaren  av styrsätt eller funktionssätt aktivera andra skyddsåtgärder som  är konstruerade och tillverkade så att ett säkert arbetsområde  garanteras. 
Dessutom ska operatören från det ställe där han/hon utför arbete  kunna styra driften av de delar han/hon arbetar med. 
1.2.6 Fel i kraftförsörjningen 
Avbrott, återställning efter avbrott eller variationer i  kraftförsörjningen till maskinen får inte leda till riskfyllda  situationer. 
Särskild uppmärksamhet ska ägnas följande punkter: – Maskinen får inte starta oväntat. 
– Maskinens parametrar får inte ändras på ett okontrollerat  sätt, om en sådan ändring kan ge upphov till riskfyllda  situationer. 
– Maskinen får inte hindras från att stoppa om  
stoppkommandot redan har givits. 
– Ingen rörlig del av maskinen eller del som hålls av  maskinen får falla eller kastas ut. 
– Automatiskt eller manuellt stopp av rörliga delar av  vilket slag som helst ska kunna ske utan hinder. 
– Skyddsanordningarna ska fortsätta att vara effektiva fullt  ut eller utlösa stoppkommando. 
1.3 Skydd mot mekaniska riskkällor 
1.3.1 Risk för förlust av stabilitet 
En maskin, dess komponenter och tillbehör ska vara så stabila att  de inte välter, faller eller gör okontrollerade rörelser under  transport, montering, demontering och varje annan åtgärd som  rör maskinen.
30 
AFS 2023:4 
Bilaga 1 
Om formen på själva maskinen eller den avsedda installationen  inte erbjuder tillräcklig stabilitet, ska lämpliga  
förankringsanordningar finnas och beskrivas i bruksanvisningen. 1.3.2 Risk för brott under drift 
De olika delarna i en maskin och dess förbindningar ska tåla den  påfrestning de utsätts för när de används. 
De ingående materialens hållfasthet ska vara tillräcklig med  hänsyn till förhållandena på den plats där de används i enlighet  med tillverkarens eller dennes representants avsikter, i synnerhet  beträffande utmattning, åldring, korrosion och nötning. 
I bruksanvisningen ska det anges vilken typ av underhåll och  kontroll som krävs av säkerhetsskäl samt hur ofta detta ska  utföras. Det ska i förekommande fall anges vilka delar som är  utsatta för slitage och vilka kriterierna för utbyte är. 
När risk för brott eller sönderfall kvarstår trots de åtgärder som  vidtagits, ska de berörda delarna vara monterade, belägna eller  skyddade på ett sådant sätt att brottstycken inte sprids, så att  riskfyllda situationer förhindras. 
Såväl styva som böjliga rör som leder vätskor eller gaser, i  synnerhet under högt tryck, ska tåla förutsedda inre och yttre  påfrestningar. De ska vara ordentligt fästade och/eller skyddade,  så att eventuella brott inte ger upphov till risker. 
När det material som ska bearbetas matas fram till verktyget  automatiskt, ska följande villkor vara uppfyllda för att risker för  personer ska kunna undvikas: 
– När arbetsstycket kommer i kontakt med verktyget, ska  detta ha uppnått normala driftförhållanden. 
– När verktyget startar eller stannar (avsiktligt eller  oavsiktligt), ska matningsrörelsen och verktygets rörelse  vara samordnade.
31 
AFS 2023:4 
Bilaga 1 
1.3.3 Risker orsakade av fallande eller utkastade föremål 
Åtgärder ska vidtas för att förhindra att fallande eller utkastade  föremål ger upphov till risker. 
1.3.4 Risker i samband med ytor, kanter eller vinklar 
Så långt det är möjligt med hänsyn till funktionen, ska maskinens  tillgängliga delar vara fria från vassa kanter, skarpa vinklar och  ojämna ytor som kan orsaka skada. 
1.3.5 Risker med kombinerade maskiner 
När maskinen är avsedd att utföra flera olika operationer och  arbetsstycket avlägsnas manuellt mellan de olika operationerna  (kombinerad maskin), ska den vara konstruerad och tillverkad så  att de ingående delarna kan användas var för sig, utan att övriga  delar utgör en risk för utsatta personer. 
Det ska därför vara möjligt att starta och stoppa eventuella  oskyddade delar var för sig. 
1.3.6 Risker i samband med variationer i funktionssätt 
Om maskinen utför arbete under olika användningsförhållanden,  ska den vara konstruerad och tillverkad så att förhållandena kan  väljas och ställas in på ett säkert och tillförlitligt sätt. 
1.3.7 Risker i samband med rörliga delar 
En maskins rörliga delar ska vara konstruerade och tillverkade så  att risk för kontakt som kan leda till olyckor förhindras eller, i de  fall då risker ändå finns, vara försedda med skydd eller  skyddsanordningar. 
Alla nödvändiga åtgärder ska vidtas för att förhindra oavsiktlig blockering av rörliga delar som ingår i arbetet. I fall då det finns  risk för blockering trots att åtgärder vidtagits för att förebygga  detta, bör i förekommande fall tillverkaren tillhandahålla  nödvändiga särskilda skyddsanordningar och verktyg, för att  möjliggöra att blockeringen säkert kan hävas.
32 
AFS 2023:4 
Bilaga 1 
Bruksanvisningen och om möjligt en skylt på maskinen ska ange  de särskilda skyddsanordningarna och hur dessa ska användas. 
1.3.8 Val av skyddsåtgärd mot risker som orsakas av rörliga delar Skydd eller skyddsanordningar som konstruerats för att skydda  mot de riskkällor som kan förorsakas av rörliga delar ska väljas  med hänsyn till riskens karaktär. Följande riktlinjer ska tillämpas  som hjälp vid valet. 
1.3.8.1 Rörliga transmissionsdelar 
Skydd som är avsedda att skydda personer mot risker som  orsakas av rörliga transmissionsdelar ska 
– vara antingen fasta enligt punkt 1.4.2.1, eller 
– vara förreglande öppningsbara skydd enligt punkt 1.4.2.2. 
Förreglande öppningsbara skydd bör användas när det kan  förutses att tillträde till delarna kommer att behövas ofta. 
1.3.8.2 Rörliga delar som ingår i själva användningen 
Skydd eller skyddsanordningar som är avsedda att skydda  personer mot riskkällor som orsakas av de rörliga delar som  ingår i själva användningen ska 
– vara antingen fasta enligt punkt 1.4.2.1, eller 
– vara förreglande öppningsbara skydd enligt punkt 1.4.2.2,  eller 
– vara skyddsutrustning enligt punkt 1.4.3, eller – vara en kombination av ovanstående. 
Om vissa rörliga delar som ingår i själva användningen inte kan  göras helt oåtkomliga under drift på grund av att vissa  operationer kräver operatörens ingrepp, ska dessa delar förses  med 
– fasta skydd eller förreglande öppningsbara skydd som  förhindrar tillträde till de delar som inte ingår i själva användningen, och
33 
AFS 2023:4 
Bilaga 1 
– inställbara skydd enligt 1.4.2.3, vilka begränsar tillträdet  till de komponenter av de rörliga delarna till vilka  tillträde är nödvändigt. 
1.3.9 Risk för okontrollerade rörelser 
När en del av en maskin har stoppats, ska varje rörelse från  stoppläget av något annat skäl än påverkan på manöverdonen  förhindras eller vara av sådant slag att det inte utgör någon  riskkälla. 
1.4 Krav på egenskaper hos skydd och skyddsanordningar 1.4.1 Allmänna krav 
Skydd och skyddsanordningar ska 
– vara robust tillverkade, 
– sitta stadigt på plats, 
– inte ge upphov till någon ytterligare riskkälla, – inte lätt kunna kringgås eller sättas ur funktion, – placeras på tillräckligt avstånd från riskområdet, – i minsta möjliga mån begränsa överblicken över  produktionsprocessen, och 
– möjliggöra att nödvändiga arbeten för installation eller  utbyte av verktyg samt för underhåll kan utföras, genom  att begränsa tillträde till det område där arbetet ska  utföras, om möjligt utan att skyddet måste avlägsnas eller  skyddsanordningen sättas ur funktion. 
Dessutom ska skydd om möjligt skydda mot att material eller  föremål kastas ut eller faller samt mot utsläpp som alstras av  maskinen. 
1.4.2 Speciella krav för skydd 
1.4.2.1 Fasta skydd 
Fasta skydd ska vara fästade så att de inte kan öppnas eller  avlägsnas utan verktyg.
34 
AFS 2023:4 
Bilaga 1 
Fästanordningarna ska förbli kvar på skydden eller på maskinen  när skydden demonterats. 
Om möjligt ska skydden inte kunna förbli på plats utan att vara  fästade. 
1.4.2.2 Förreglande öppningsbara skydd 
Förreglande öppningsbara skydd ska 
– så långt möjligt förbli kvar på maskinen när de är öppna, – vara konstruerade och tillverkade så att de kan ställas in  endast genom avsiktlig påverkan. 
Förreglande öppningsbara skydd ska vara försedda med en  förreglingsanordning som 
– förhindrar att riskfyllda maskinfunktioner startar till dess  skydden är stängda, och 
– ger ett stoppkommando när skyddet inte är stängt. 
Om en operatör kan nå riskområdet innan den risk som  uppkommit genom riskfyllda maskinfunktioner har upphört, ska  öppningsbara skydd vara försedda med en låsanordning för  skyddet förutom en förreglingsanordning som 
– förhindrar att riskfyllda maskinfunktioner startar till dess  skyddet har stängts, och 
– håller skyddet stängt och låst till dess risken för skada  från riskfyllda maskinfunktioner har upphört. 
Förreglande öppningsbara skydd ska vara konstruerade så att  avsaknad av eller fel på någon komponent förhindrar start av  eller stoppar de riskfyllda maskinfunktionerna. 
1.4.2.3 Inställbara skydd som begränsar åtkomlighet 
Inställbara skydd som begränsar åtkomlighet till de rörliga delar  som är absolut nödvändiga för arbetet ska 
– kunna ställas in manuellt eller automatiskt, beroende på  arbetets art,
35 
AFS 2023:4 
Bilaga 1 
– lätt kunna ställas in utan verktyg. 
1.4.3 Speciella krav för skyddsanordningar 
Skyddsanordningar ska vara konstruerade och integrerade i  styrsystemet, så att 
– rörliga delar inte kan starta när de kan nås av operatören, – personer inte kan nå rörliga delar när dessa är i rörelse, – avsaknad av eller fel på någon av komponenterna hindrar start av eller stoppar de rörliga delarna. 
Skyddsanordningar ska endast kunna ställas in genom avsiktlig  påverkan. 
1.5 Risker på grund av andra riskkällor 
1.5.1 Elektrisk matning 
En maskin som är elektriskt matad ska vara konstruerad,  tillverkad och utrustad så att alla riskkällor av elektrisk natur  förebyggs eller kan förebyggas. 
1.5.2 Statisk elektricitet 
En maskin ska vara konstruerad och tillverkad så att uppkomst  av potentiellt farliga elektrostatiska laddningar förhindras eller  begränsas, eller vara försedd med ett urladdningssystem. 
1.5.3 Kraftförsörjning med annat än elektricitet 
När maskiner drivs med annan kraft än elektricitet, ska maskinen  vara konstruerad, tillverkad och utrustad så att alla potentiella  risker i samband med dessa energislag undviks. 
1.5.4 Monteringsfel 
Fel som kan begås vid montering eller återmontering av vissa  delar och som kan ge upphov till risker ska undanröjas genom  delarnas konstruktion och tillverkning eller, om detta inte är  möjligt, genom att information anbringas på själva delarna eller  deras höljen. Samma information ska ges på rörliga delar eller  deras höljen, när rörelsens riktning måste vara känd för att en  risk ska kunna undvikas.
36 
AFS 2023:4 
Bilaga 1 
Om det är nödvändigt ska kompletterande upplysningar om  sådana risker lämnas i bruksanvisningen. 
Om felaktiga anslutningar kan ge upphov till risker, ska oriktiga  anslutningar göras omöjliga genom själva konstruktionen eller,  om detta inte är möjligt, genom att information anbringas på de  element som ska anslutas och i förekommande fall på  anslutningsdonen. 
1.5.5 Extrema temperaturer 
Åtgärder ska vidtas för att undanröja varje risk för skada till följd  av kontakt med eller närhet till maskindelar eller material med  hög eller mycket låg temperatur. 
Nödvändiga åtgärder ska också vidtas för att undvika eller  skydda mot risken för att mycket hett eller mycket kallt material  kastas ut. 
1.5.6 Brand 
En maskin ska vara konstruerad och tillverkad så att varje risk  för brand eller överhettning orsakad av maskinen själv eller av  gaser, vätskor, damm, ånga eller andra ämnen som maskinen  frambringar eller använder undviks. 
1.5.7 Explosioner 
En maskin ska vara konstruerad och tillverkad så att varje  explosionsrisk orsakad av maskinen själv eller av gaser, vätskor,  damm, ånga eller andra ämnen som maskinen frambringar eller  använder undviks. 
När det gäller explosionsrisk på grund av användning av en  maskin i en potentiellt explosiv atmosfär, ska maskinen uppfylla  kraven i särskilda gemenskapsdirektiv.
37 
AFS 2023:4 
Bilaga 1 
1.5.8 Buller 
En maskin ska vara konstruerad och tillverkad så att risker till  följd av emission av luftburet buller minskas till lägsta möjliga  nivå, med hänsyn till tekniska framsteg och tillgång till  anordningar för att reducera buller, framförallt vid källan. 
Bulleremissionsnivån kan bedömas med hänvisning till  jämförbara emissionsdata för liknande maskiner. 
1.5.9 Vibrationer 
En maskin ska vara konstruerad och tillverkad så att risker till  följd av vibrationer som orsakas av maskinen minskas till lägsta  möjliga nivå, med hänsyn till tekniska framsteg och tillgång till  anordningar för att reducera vibrationer, framförallt vid källan. 
Vibrationsnivån kan bedömas med hänvisning till jämförbara  data för liknande maskiner. 
1.5.10 Strålning 
Oönskade utsläpp av strålning från maskinen ska elimineras eller  minskas till nivåer som inte har några skadliga effekter på  personer. 
Alla funktionella utsläpp av joniserande strålning ska begränsas  till den lägsta nivå som är tillräcklig för att maskinen ska fungera  på ett riktigt sätt under installation, drift och rengöring. Om det  föreligger några risker ska nödvändiga skyddsåtgärder vidtas. 
Alla funktionella utsläpp av icke-joniserande strålning under  installation, drift och rengöring ska begränsas till nivåer som inte  har skadliga effekter på personer. 
1.5.11 Yttre strålning 
Maskiner ska vara konstruerade och tillverkade så att yttre  strålning inte stör driften.
38 
AFS 2023:4 
Bilaga 1 
1.5.12 Laserstrålning 
När laserutrustning används bör följande beaktas: 
– Laserutrustning i maskiner ska vara konstruerad och  tillverkad så att strålning av en olyckshändelse  
förhindras. 
– Laserutrustning i en maskin ska vara skyddad så att  direktstrålning, strålning framkallad av reflektion eller  spridning och sekundär strålning inte skadar hälsan. 
– Optisk utrustning för observation eller inställning av  laserutrustning i maskiner ska vara av sådant slag att  laserstrålningen inte ger upphov till hälsorisker. 
1.5.13 Utsläpp av riskfyllda material och ämnen 
En maskin ska vara konstruerad och tillverkad så att risker för  inandning, inmundigande, kontakt med hud, ögon och  slemhinnor samt inträngning genom huden av riskfyllda material  och ämnen som maskinen framställer kan undvikas. 
Om en riskkälla inte kan elimineras, ska maskinen vara utrustad  så att riskfyllda material och ämnen kan inneslutas, avlägsnas, spolas bort med vatten, filtreras eller behandlas med någon lika  effektiv metod. 
Om processen inte är fullt sluten i normal drift av maskinen, ska  anordningar för inneslutning eller bortförande vara placerade så  att de får maximal effekt. 
1.5.14 Risk för att bli instängd i en maskin 
En maskin ska vara konstruerad, tillverkad eller utrustad med  anordningar så att det förhindras att en person blir instängd i  den, eller om det är omöjligt, med en anordning för att kalla på  hjälp.
39 
AFS 2023:4 
Bilaga 1 
1.5.15 Risk för att halka, snubbla eller falla 
De delar av maskinen där personer kan tänkas förflytta sig eller  stå ska vara konstruerade och tillverkade så att det förhindras att  personer halkar, snubblar eller faller på eller från dessa delar. 
Där så är lämpligt ska dessa delar förses med handtag eller  ledstänger som är fasta i förhållande till användaren och som gör  att denne kan ha kvar stabiliteten. 
1.5.16 Blixtnedslag 
En maskin i behov av skydd mot effekterna av blixtnedslag  under användning ska vara försedd med ett system som leder  den elektriska laddningen till jord. 
1.6 Underhåll 
1.6.1 Underhåll av maskiner 
Inställnings- och underhållsställen ska vara placerade utanför  riskområden. Det ska vara möjligt att göra justeringar,  underhålla, reparera, rengöra och utföra service när maskinen är  stilla. 
Om ett eller flera av ovanstående villkor av tekniska skäl inte kan  uppfyllas, ska åtgärder vidtas för att säkerställa att dessa arbeten  kan utföras säkert (se punkt 1.2.5). 
På automatiserade maskiner och där det är nödvändigt på andra  maskiner ska anslutningspunkter för diagnostisk  felsökningsutrustning finnas. 
Automatiserade maskindelar som måste bytas ofta ska lätt och  säkert kunna avlägsnas och bytas. Tillträdesmöjligheterna till  delarna ska vara sådana att dessa uppgifter kan utföras med de  nödvändiga tekniska hjälpmedlen, i enlighet med en föreskriven  arbetsmetod.
40 
AFS 2023:4 
Bilaga 1 
1.6.2 Tillträde till arbetsstationer och serviceställen som används för underhåll En maskin ska vara konstruerad och tillverkad så att man säkert  kan nå alla områden som är nödvändiga i samband med  produktion, inställning och underhåll. 
1.6.3 Frånkoppling av kraftkällor 
En maskin ska vara försedd med anordningar för frånkoppling  av alla kraftkällor. Dessa frånkopplingsanordningar ska vara  klart identifierade. De ska kunna låsas om återinkoppling kan  medföra fara för personer. 
Frånkopplingsanordningen ska även kunna låsas då en operatör  inte har möjlighet att kontrollera om krafttillförseln är  frånkopplad från någon av de platser till vilka han/hon har  tillträde. 
När det gäller en maskin som kan anslutas till ett elnät, räcker det  att man kan dra ur stickproppen, under förutsättning att  operatören från någon av de platser han/hon har tillträde till kan  kontrollera att stickproppen är urdragen. 
När krafttillförseln är frånkopplad, ska det vara möjligt att på  normalt vis avlasta all energi som kvarstår eller som  ackumulerats i maskinens kretsar utan risk för personer. 
Undantagna från kravet i de föregående styckena är vissa kretsar  som kan förbli anslutna till sina kraftkällor, t.ex. för att hålla  delar på plats, skydda information, lysa upp interiörer osv. I  dessa fall ska särskilda åtgärder vidtas för att garantera  operatörens säkerhet. 
1.6.4 Operatörsingripanden 
En maskin ska vara konstruerad, tillverkad och utrustad så att  behovet för operatören att ingripa begränsas.
41 
AFS 2023:4 
Bilaga 1 
Om operatörsingripanden inte kan undvikas, ska de kunna  utföras enkelt och säkert. 
1.6.5 Rengöring av inre delar 
En maskin ska vara konstruerad och tillverkad så att det är  möjligt att rengöra de inre delar som har innehållit farliga ämnen  eller preparat utan att det är nödvändigt att gå in i den; om det är  nödvändigt ska varje blockering kunna avhjälpas från utsidan.  Om det är omöjligt att undvika att gå in i maskinen, ska den vara  konstruerad och tillverkad så att rengöring kan ske säkert. 
1.7 Information 
1.7.1 Information och varningar på maskinen 
Information och varningar på maskinen bör företrädesvis  tillhandahållas genom lättförståeliga symboler eller piktogram.  Alla skriftliga eller muntliga upplysningar och varningar ska ges  på det eller de officiella gemenskapsspråken som får fastställas i  enlighet med fördraget av den stat inom EES där maskinen  släpps ut på marknaden eller tas i drift och som på begäran får  åtföljas av en version på något annat officiellt gemenskapsspråk  som förstås av operatörerna. 
1.7.1.1 Information och informationsanordningar 
Den information som krävs för att styra en maskin ska vara  entydig och lättbegriplig. Den får inte vara så omfattande att den  överbelastar operatören. 
Datorskärmar eller andra interaktiva kommunikationsmedel  mellan operatören och maskinen ska vara lättförståeliga och  användarvänliga. 
1.7.1.2 Varningsanordningar 
När personers hälsa och säkerhet kan äventyras genom  funktionsfel hos en maskin som arbetar utan tillsyn, ska  maskinen vara utrustad så att den avger lämplig ljud- eller  ljussignal som varning.
42 
AFS 2023:4 
Bilaga 1 
Om en maskin är utrustad med varningsanordningar, ska dessa  vara entydiga och lättfattliga. Operatören ska ständigt ha  möjlighet att kontrollera att varningssignalerna fungerar. 
Kraven i särskilda gemenskapsdirektiv om varselmärkning och  signaler ska uppfyllas. 
1.7.2 Varning för kvarstående risker 
Om risker kvarstår trots de inbyggda säkerhetsåtgärderna och de  vidtagna kompletterande skyddsåtgärderna, ska nödvändiga  varningar, bland annat varningsanordningar, finnas. 
1.7.3 Märkning av maskiner 
Alla maskiner ska vara försedda med en fullt synlig, läsbar och  varaktig märkning, som innehåller minst följande uppgifter: – Tillverkarens företagsnamn och fullständiga adress och i  förekommande fall dennes representant. 
– Maskinens beteckning. 
– CE-märkningen (se bilaga 3). 
– Serie- eller typbeteckning. 
– Eventuellt serienummer. 
– Tillverkningsår, dvs. året då tillverkningsprocessen  avslutades. 
Det är inte tillåtet att antedatera eller postdatera maskinen då CE märkningen anbringas. 
Om maskinen är konstruerad och tillverkad för användning i  potentiellt explosiva atmosfärer, ska även detta anges på  maskinen. 
Maskinen ska dessutom förses med all information som är  relevant för maskintypen i fråga och som är väsentlig för att den  ska kunna användas på ett säkert sätt. Sådan information  omfattas av bestämmelserna i punkt 1.7.1.
43 
AFS 2023:4 
Bilaga 1 
När en maskindel vid användningen måste hanteras med  lyftanordning, ska dess vikt anges på ett läsligt, varaktigt och  entydigt sätt. 
1.7.4 Bruksanvisning 
Med alla maskiner ska följa en bruksanvisning på svenska när  den släpps ut på marknaden, tas i drift eller distribueras första  gången i Sverige. Bruksanvisningen i original ska vara avfattad  på det eller de officiella språken i det EES-land där maskinen  släppts ut på marknaden. 
Den medföljande bruksanvisningen ska antingen vara  ”Bruksanvisning i original” eller ”Översättning av  bruksanvisning i original”. Lämnas en översättning av  bruksanvisningen ska ”Bruksanvisning i original” medfölja. 
Undantaget från detta krav är underhållsinstruktioner avsedda  att användas av specialiserad personal som anlitas av tillverkaren  eller av dennes representant, vilka kan avfattas på endast ett  gemenskapsspråk, som den personalen förstår. 
Bruksanvisningen ska utformas efter principerna nedan. 1.7.4.1 Allmänna principer för utformningen av bruksanvisningen a) Bruksanvisningen ska vara avfattad på ett eller flera av de  officiella språken i EES. Beteckningen ”Bruksanvisning i  original” ska anges på den eller de språkversion(er)  tillverkaren eller dennes representant är ansvarig för. b) Om det inte finns någon ”Bruksanvisning i original” på  det officiella språket eller de officiella språken i det land  där maskinen ska användas, ska en översättning till detta  eller dessa språk tillhandahållas av tillverkaren eller  dennes representant eller av den som för in maskinen i  språkområdet i fråga. Dessa översättningar ska vara 
44 
AFS 2023:4 
Bilaga 1 
märkta med texten ”Översättning av bruksanvisning i  original”. 
c) Innehållet i bruksanvisningen ska inte endast omfatta den  avsedda användningen av maskinen utan även beakta  rimligen förutsebar felaktig användning. 
d) Vid formulering och utformning av bruksanvisningar för  maskiner som även kan komma att användas av  
operatörer som inte yrkesmässigt arbetar med  
maskinerna, ska hänsyn tas till den allmänna  
utbildningsnivån och till den insikt som sådana  
operatörer rimligtvis kan förväntas ha. 
1.7.4.2 Bruksanvisningens innehåll 
Varje bruksanvisning ska i tillämpliga fall innehålla minst  följande information: 
a) Namn på och fullständig adress till både tillverkaren och  dennes representant. 
b) Maskinens beteckning så som den är angiven på själva  maskinen, utom serienumret (se punkt 1.7.3). 
c) EG-försäkran om överensstämmelse eller ett dokument  som anger innehållet i EG-försäkran om  
överensstämmelse och uppgifter om maskinen, men inte  nödvändigtvis serienummer och underskriften. 
d) En allmän beskrivning av maskinen. 
e) De ritningar, diagram, beskrivningar och förklaringar  som är nödvändiga för drift, underhåll och reparationer  av maskinen och för att kontrollera om den fungerar  korrekt. 
f) En beskrivning av arbetsstation(er) som sannolikt  kommer att bemannas av operatörer. 
g) En beskrivning av hur maskinen är tänkt att användas. h) Varningar för hur maskinen inte får användas men som  erfarenheten visar kan förekomma. 
i) Monterings-, installations- och anslutningsanvisningar för  maskinen, inklusive ritningar, diagram och 
45 
AFS 2023:4 
Bilaga 1 
fästanordningar samt uppgift om det chassi eller den  anläggning som maskinen ska monteras på. 
j) Anvisningar om installation och montering för att minska  buller eller vibrationer. 
k) Anvisningar för idrifttagande och användning av  maskinen och, om nödvändigt, instruktioner för  
utbildning av operatörer. 
l) Information om kvarstående risker trots de inbyggda  skyddsåtgärderna och de vidtagna kompletterande  skyddsåtgärderna. 
m) Instruktioner om vilka skyddsåtgärder användaren ska  vidta, i förekommande fall inbegripet vilken personlig  skyddsutrustning som ska tillhandahållas. 
n) De grundläggande egenskaperna hos de verktyg som får  monteras i maskinen. 
o) Under vilka betingelser maskinen uppfyller kraven på  stabilitet vid användning, transport, montering,  
demontering, urdrifttagande, testning och förutsebart  haveri. 
p) Anvisningar så att transport, hantering och lagring kan  genomföras säkert med angivande av maskinens och de  ingående delarnas massa, om dessa regelbundet kommer  att transporteras separat. 
q) Den arbetsmetod som ska följas vid missöde eller haveri.  Om en blockering kan uppstå, ska det framgå vilken  arbetsmetod som ska följas för att häva den utan risk. 
r) Hur användaren ska genomföra inställningar och  underhåll och vilka förebyggande underhållsåtgärder  som ska vidtas. 
s) Anvisningar om hur inställningar och underhåll kan  genomföras på ett säkert sätt, inbegripet vilka  
skyddsåtgärder som bör vidtas under dessa operationer. t) Specifikation av vilka reservdelar som ska användas, när  dessa påverkar operatörers hälsa och säkerhet. 
u) Följande information om emission av luftburet buller:46 
AFS 2023:4 
Bilaga 1 
‒ A-vägd emissionsljudtrycksnivå vid  
arbetsstationerna, om denna överstiger 70 dB (A).  Om nivån inte överstiger 70 dB (A) ska detta  anges. 
‒ Momentant C-vägt toppvärde för  
emissionsljudtrycket vid arbetsstationerna, om  detta överstiger 63 Pa (130 dB relaterat till 20 µPa). ‒ A-vägd ljudeffektnivå från maskinen om A-vägd  emissionsljudtrycksnivå vid arbetsstationerna  överstiger 80 dB (A). 
Dessa värden ska antingen vara det faktiska värdet för  den maskin som avses eller baseras på mätningar utförda  på tekniskt jämförbara maskiner som motsvarar den  maskin som ska tillverkas. 
För mycket stora maskiner kan A-vägd emissionsljud trycksnivå på bestämda ställen omkring maskinen anges i  stället för A-vägd ljudeffektnivå. 
När de harmoniserade standarderna inte tillämpas, ska  ljudnivåerna mätas med den för maskinen lämpligaste  metoden. När bullervärden anges ska osäkerheten  beträffande dessa värden specificeras. Maskinens  driftförhållanden under mätning samt vilka mätmetoder  som använts ska anges. 
Om arbetsstationer inte har angetts eller inte går att ange,  ska A-vägda ljudtrycksnivåer mätas på ett avstånd av 1  meter från maskinens yta och 1,60 meter från golvet eller  tillträdesplattformen. Läge och värde för maximal  ljudtrycksnivå ska anges. 
När andra krav för mätning av ljudtrycksnivå eller  ljudeffektnivå anges i särskilda gemenskapsdirektiv, ska 
47 
AFS 2023:4 
Bilaga 1 
dessa direktiv tillämpas och motsvarande krav i denna  punkt inte tillämpas. 
v) Upplysningar om den strålning som avges till operatören  och utsatta personer, när maskinen kan avge icke joniserande strålning som kan skada personer, särskilt  personer som bär aktiva eller icke-aktiva medicintekniska  produkter för implantation. 
1.7.4.3 Säljstödsmaterial 
Säljstödsmaterial som beskriver maskinen får inte innehålla  uppgifter som strider mot bruksanvisningarna i fråga om hälso och säkerhetsaspekterna. Säljstödsmaterial med beskrivning av  maskinens prestanda ska innehålla samma information om  utsläpp som bruksanvisningarna. 
2. Ytterligare grundläggande hälso- och säkerhetskrav  för vissa maskinkategorier 
Maskiner för bearbetning och hantering av livsmedel, maskiner  avsedda för kosmetiska och hygieniska produkter eller  läkemedel, handhållna och/eller handstyrda maskiner,  bultpistoler och andra bärbara slagmaskiner, maskiner för  bearbetning av trä och material med liknande fysiska egenskaper  samt maskiner för applicering av bekämpningsmedel, ska  uppfylla samtliga grundläggande hälso- och säkerhetskrav som  anges i detta kapitel (se Allmänna principer, punkt 4). 
2.1 Maskiner för bearbetning och hantering av livsmedel och  maskiner avsedda för kosmetiska och hygieniska produkter eller  läkemedel 
2.1.1 Allmänt 
Maskiner avsedda för användning tillsammans med livsmedel,  kosmetiska och hygieniska produkter eller läkemedel ska vara  konstruerade och tillverkade så att risker för infektioner,  sjukdom eller smitta inte uppstår. 
Följande bestämmelser ska iakttas:
48 
AFS 2023:4 
Bilaga 1 
a) Material som kommer eller avses komma i kontakt med  livsmedel, kosmetiska och hygieniska produkter eller  läkemedel ska uppfylla de villkor som anges i tillämpliga  direktiv. Maskinen ska vara konstruerad och tillverkad så  att dessa material kan rengöras före varje  
användningstillfälle, och när detta inte är möjligt ska  engångsdelar användas. 
b) Alla ytor som kommer i kontakt med livsmedel,  kosmetiska och hygieniska produkter eller läkemedel ska,  bortsett från engångsdelar 
− vara släta och får varken ha några upphöjningar  eller sprickor där organiskt material kan fastna;  samma sak gäller för fogar mellan två ytor, 
− vara konstruerade och tillverkade så att utstående  delar, kanter och försänkningar är så få som  
möjligt, 
− lätt kunna rengöras och desinficeras, där så är  nödvändigt efter avlägsnande av lätt  
demonterbara delar. Inre ytor ska ha tillräcklig  rundningsradie för att medge noggrann rengöring. c) Vätskor, gaser och aerosoler från livsmedel, kosmetiska  produkter eller läkemedel samt från rengörings-,  desinfektions- och sköljningsvätskor bör utan hinder  kunna avlägsnas helt ur maskinen (om möjligt i  ”rengöringsläge”). 
d) Maskiner ska vara konstruerade och tillverkade så att  substanser eller levande varelser, i synnerhet insekter,  inte kan tränga in i maskinen, eller så att organiskt  material inte ansamlas på ställen som inte kan rengöras. 
e) Maskiner ska vara konstruerade och tillverkade så att  inga hälsofarliga bisubstanser, däribland de smörjmedel  som används, kommer i kontakt med livsmedel,  kosmetiska och hygieniska produkter eller läkemedel.  Där så krävs ska maskiner vara konstruerade och 
49 
AFS 2023:4 
Bilaga 1 
tillverkade så att det fortlöpande kan kontrolleras att  detta krav uppfylls. 
2.1.2 Bruksanvisning 
Bruksanvisningen för en maskin för bearbetning och hantering  av livsmedel och maskiner avsedda för kosmetiska och  hygieniska produkter eller läkemedel ska ange vilka produkter  och metoder för rengöring, desinfektion och sköljning som  rekommenderas, inte enbart för lättåtkomliga områden utan även  för områden till vilka åtkomst är omöjlig eller olämplig. 
2.2 Bärbara handhållna eller handstyrda maskiner 
2.2.1 Allmänt 
Bärbara handhållna eller handstyrda maskiner ska − beroende på typ av maskin ha en stödyta med tillräcklig  storlek samt tillräckligt antal handtag och stöd med  lämplig storlek samt vara placerade så att maskinens  stabilitet säkerställs under de avsedda  
användningsförhållandena, 
− om de har handtag som inte kan släppas utan risk, vara  försedda med start-stoppdon, som är placerade så att  operatören kan manövrera dem utan att släppa  
handtagen, utom när det är tekniskt omöjligt eller där det  finns separata manöverdon, 
− inte förete någon risk för oavsiktlig igångsättning eller  fortsatt drift efter det att operatören har släppt handtagen;  likvärdiga åtgärder ska vidtas om detta krav inte kan  uppfyllas av tekniska skäl, 
− om nödvändigt tillåta visuell kontroll av riskområdet och  av verktygets kontakt med det material som bearbetas. 
Handtagen på bärbara maskiner ska vara konstruerade och  tillverkade så att maskinerna enkelt kan startas och stoppas.
50 
AFS 2023:4 
Bilaga 1 
2.2.1.1 Bruksanvisning 
Bruksanvisningen ska ge följande information om vibrationer  som överförs av bärbara handhållna och handstyrda maskiner: − Det totala vibrationsvärdet som hand-arm-systemet  utsätts för, om detta överstiger 2,5 m/s2. Om värdet inte  överstiger 2,5 m/s2 ska detta anges. 
− Mätosäkerheten. 
Dessa värden ska vara antingen det faktiskt uppmätta värdet för  den maskin som avses eller baserade på mätningar utförda på en  tekniskt jämförbar maskin, vilken motsvarar den maskin som ska  tillverkas. 
När harmoniserade standarder inte tillämpas, ska vibrationerna  mätas med den metod som lämpar sig bäst för maskinen i fråga. 
Maskinens driftförhållanden under mätning samt vilka  mätmetoder som använts ska beskrivas eller referens till den  harmoniserade standard som tillämpats ska anges. 
2.2.2 Bärbara maskiner för fastsättning och andra bärbara slagmaskiner 2.2.2.1 Allmänt 
Bärbara maskiner för fastsättning och andra bärbara  slagmaskiner ska vara konstruerade och tillverkade så att − kraften överförs till det påverkade arbetselementet via en  mellanliggande komponent som inte lämnar  
anordningen, 
− en aktiveringsanordning förhindrar slag, om maskinen  inte befinner sig i rätt läge och ligger an med tillräckligt  tryck mot underlaget, 
− oavsiktlig utlösning förhindras; när så är nödvändigt ska  det krävas en lämplig sekvens av åtgärder på  
aktiveringsanordningen och manöverdonet för att utlösa  ett slag,
51 
AFS 2023:4 
Bilaga 1 
− oavsiktlig utlösning förhindras under hantering eller vid  stöt, 
− laddning och tömning kan utföras enkelt och säkert. 
När det är nödvändigt ska det vara möjligt att utrusta  anordningen med splitterskydd och de lämpliga skydden ska  tillhandahållas av maskintillverkaren. 
2.2.2.2 Bruksanvisning 
I bruksanvisningen ska nödvändiga anvisningar ges om − vilka tillbehör och vilken utbytbar utrustning som kan  användas med maskinen, 
− vilka passande fastsättningsanordningar eller andra  påverkade anordningar som kan användas tillsammans  med maskinen, 
− i förekommande fall, vilka drivladdningar som ska  användas. 
2.3 Maskiner för bearbetning av trä och material med liknande  fysiska egenskaper 
En maskin för bearbetning av trä och material med liknande  fysiska egenskaper ska uppfylla följande krav: 
a) Maskinen ska vara konstruerad, tillverkad eller utrustad  så att det arbetsstycke som bearbetas kan placeras och  styras på ett säkert sätt. Om arbetsstycket hålls för hand  på en arbetsbänk, ska denna vara tillräckligt stabil under  arbetets utförande och får inte hindra arbetsstyckets  rörelse. 
b) När maskinen sannolikt kommer att användas under  förhållanden där risk finns för utkast av arbetsstycken  eller delar av dessa ska den vara konstruerad, tillverkad  och utrustad så att sådana utkast förhindras eller, om  detta inte är möjligt, så att utkast inte medför risk för  operatören eller utsatta personer.
52 
AFS 2023:4 
Bilaga 1 
c) Maskinen ska vara försedd med automatisk broms som  stoppar verktyget på tillräckligt kort tid, om det finns risk  för kontakt med verktyget medan det löper ut. 
d) Om verktyget är inbyggt i en inte helt automatiserad  maskin, ska denna vara konstruerad och tillverkad så att  risken för personskada genom olyckshändelse elimineras  eller minskas. 
2.4 Maskiner för applicering av bekämpningsmedel 2.4.1 Definition 
Maskiner för applicering av bekämpningsmedel: maskiner som  är särskilt avsedda för applicering av växtskyddsmedel i den  mening som avses i artikel 2.1 i Europaparlamentets och rådets  förordning (EG) nr 1107/2009 av den 21 oktober 2009 om  utsläppande av växtskyddsmedel på marknaden och om  upphävande av rådets direktiv 79/117/EEG och 91/414/EEG. 
2.4.2 Allmänt 
Tillverkaren av maskiner för applicering av bekämpningsmedel  eller dennes befullmäktigade representant ska säkerställa att en  riskbedömning görs för att fastställa risken för att miljön  oavsiktligen utsätts för bekämpningsmedel, i enlighet med den  process för riskbedömning och riskreducering som avses i de  allmänna principerna, punkt 1. 
Maskiner för applicering av bekämpningsmedel ska vara  konstruerade och tillverkade med beaktande av resultatet av den  riskbedömning som avses i första stycket så att de kan  manövreras, regleras och underhållas utan att miljön oavsiktligen  utsätts för bekämpningsmedel. 
Läckage ska i alla situationer förhindras.
53 
AFS 2023:4 
Bilaga 1 
2.4.3 Styrfunktioner och övervakning 
Det ska vara möjligt att enkelt och exakt styra, övervaka och  omedelbart stoppa appliceringen av bekämpningsmedel från  manöverplatserna. 
2.4.4 Påfyllning och tömning 
Maskiner ska vara konstruerade och tillverkade för att underlätta  exakt påfyllning av erforderlig mängd bekämpningsmedel och  säkerställa enkel och fullständig tömning, och samtidigt  förhindra spill av bekämpningsmedel och förorening av vatten  vid arbetsmoment. 
2.4.5 Applicering av bekämpningsmedel 
2.4.5.1 Utmatningshastighet 
Maskiner ska ha funktioner som tillåter enkel, noggrann och  säker reglering av utmatningshastighet. 
2.4.5.2 Fördelning, avsättning och avdrift av bekämpningsmedel Maskiner ska vara konstruerade och tillverkade för att säkerställa  att bekämpningsmedel avsätts på målområden, att förluster till  andra områden minimeras och för att förhindra avdrift av  bekämpningsmedel till omgivningen. I förekommande fall ska en  jämn fördelning och avsättning av bekämpningsmedel  säkerställas. 
2.4.5.3 Provningar 
För att kontrollera att de relevanta delarna av maskinerna  uppfyller de krav som anges i avsnitt 2.4.5.1 och 2.4.5.2 ska  tillverkaren eller dennes befullmäktigade representant göra eller  låta göra lämpliga provningar för varje typ av maskin som  berörs. 
2.4.5.4 Förluster under stopp 
Maskiner ska vara konstruerade och tillverkade så att förluster  förhindras när appliceringsfunktionen är avstängd.
54 

2.4.6 Underhåll 2.4.6.1 Rengöring 
AFS 2023:4 Bilaga 1 

Maskiner ska vara konstruerade och tillverkade så att de enkelt  och noggrant kan rengöras, utan förorening av miljön. 
2.4.6.2 Service 
Maskiner ska vara konstruerade och tillverkade för att underlätta  byte av slitna delar, utan förorening av miljön. 
2.4.7 Kontroller 
Det ska vara möjligt att enkelt ansluta nödvändiga  mätinstrument till maskinen för att kontrollera att den fungerar  riktigt. 
2.4.8 Märkning av munstycken, silar och filter 
Munstycken, silar och filter ska märkas så att deras typ och  storlek framgår klart och tydligt. 
2.4.9 Angivelse av bekämpningsmedel som används 
När det är lämpligt ska maskinen vara försedd med en särskild  anordning där operatören kan ange namnet på det  bekämpningsmedel som används. 
2.4.10 Bruksanvisning 
Bruksanvisningen ska innehålla uppgifter om följande: a) Försiktighetsåtgärder som ska vidtas vid blandning,  påfyllning, applicering, tömning, rengöring, service och  transport, för att undvika förorening av miljön. 
b) Detaljerade krav för användning i de olika miljöer i vilka  maskinen kan förutsättas användas, inklusive tillhörande  förberedelser och inställningar som krävs för att  
säkerställa avsättning av bekämpningsmedel på  
målområdena, samtidigt som förlusterna till andra  områden minimeras, för att förhindra avdrift till  
omgivningen och, när det är lämpligt, säkerställa en jämn  fördelning och avsättning av bekämpningsmedel.
55 
AFS 2023:4 
Bilaga 1 
c) De olika typer och storlekar på munstycken, silar och  filter som kan användas med maskinen. 
d) Kontrollintervall samt kriterier och metod för byte av  delar som är föremål för slitage och som därigenom  påverkar att maskinen fungerar korrekt, såsom  
munstycken, silar och filter. 
e) Uppgift om kalibrering, dagligt underhåll,  
vinterförberedelser och andra kontroller som är  
nödvändiga för att säkerställa att maskinen fungerar korrekt. 
f) Typer av bekämpningsmedel som kan orsaka att  maskinen inte fungerar korrekt. 
g) Uppgift om att operatören bör se till att den särskilda  anordning som avses i avsnitt 2.4.9 uppdateras med  namnet på det bekämpningsmedel som används. 
h) Inkoppling och användning av eventuell särskild  utrustning eller tillbehör och de försiktighetsåtgärder som  krävs i detta sammanhang. 
i) Uppgift om att maskinen kan omfattas av nationella krav  på regelbundna kontroller som utförs av utsedda organ, i  enlighet med Europaparlamentets och rådets direktiv  2009/128/EG av den 21 oktober 2009 om upprättande av  en ram för gemenskapens åtgärder för att uppnå en  hållbar användning av bekämpningsmedel. 
j) De funktioner och egenskaper hos maskinen som måste  kontrolleras för att säkerställa att den fungerar på avsett  vis. 
k) Anvisningar om anslutning av erforderliga  
mätinstrument.
56 
AFS 2023:4 
Bilaga 1 
3. Ytterligare grundläggande hälso- och säkerhetskrav  för att förhindra de särskilda riskkällor som uppstår på  grund av maskiners mobilitet 
Maskiner som utgör riskkällor på grund av mobilitet ska  uppfylla samtliga grundläggande hälso- och säkerhetskrav som  anges i detta kapitel (se allmänna principer, punkt 4). 
3.1 Allmänt 
3.1.1 Definitioner 
Begrepp 
Betydelse
Maskin som utgör  en riskkälla på  
grund av sin  
mobilitet
En maskin 
– vars användning kräver  
antingen mobilitet under  
arbetet eller kontinuerlig eller  
delvis kontinuerlig förflyttning  mellan en följd av fasta  
arbetsstationer, eller 
– som inte flyttas under  
användningen, men som kan  
vara utrustad på sådant sätt att  den lättare ska kunna flyttas  
från en plats till en annan.
Förare 
Operatör som ansvarar för en maskins  förflyttning. Föraren kan sitta på  maskinen eller gå till fots i anslutning  till maskinen eller styra maskinen via  fjärrkontroll.



3.2 Arbetsstationer 
3.2.1 Förarplats 
Sikten från förarplatsen ska vara sådan att föraren, i fullständig  säkerhet för sig själv och de utsatta personerna, kan manövrera  maskinen och dess redskap under de förutsebara  användningsförhållandena. Om det är nödvändigt ska det finnas 
57 
AFS 2023:4 
Bilaga 1 
lämpliga anordningar för att avhjälpa riskkällor som uppstår på  grund av att den direkta sikten är otillräcklig. 
En maskin på vilken föraren åker ska vara konstruerad och  tillverkad på ett sådant sätt att det inte finns någon risk att  föraren från förarplatsen oavsiktligt kan komma i kontakt med  hjul eller band. 
Om utrymmet så tillåter ska förarplatsen för åkande förare vara  konstruerad och tillverkad på ett sådant sätt att den kan utrustas  med en förarhytt, under förutsättning att detta inte ökar risken. I  hytten ska det i sådana fall finnas plats för bruksanvisningar som  föraren behöver. 
3.2.2 Säten 
Om det finns risk för att operatören eller andra personer som  transporteras på maskinen kan krossas mellan delar av maskinen  och marken, om maskinen välter eller slår runt, särskilt maskiner  som är utrustade med en skyddande konstruktion enligt  punkterna 3.4.3 eller 3.4.4, ska sätena vara konstruerade eller  utrustade med en fasthållningsanordning som håller kvar  personerna på sätena, utan att hindra de rörelser som är  nödvändiga för manövreringen eller de rörelser som förorsakas  av sätets fjädring i förhållande till den skyddande  konstruktionen. Sådana fasthållningsanordningar bör inte finnas  om de ökar risken. 
3.2.3 Platser för övriga personer 
Om användningsområdet innebär att andra personer än föraren  tillfälligt eller regelbundet transporteras av maskinen eller  arbetar på den, ska det finnas lämpliga platser där de kan  transporteras eller arbeta utan risk. 
Andra och tredje styckena i punkt 3.2.1 gäller även platser för  andra personer än förare.
58 

3.3 Styrsystem 
AFS 2023:4 Bilaga 1 

Om det är nödvändigt ska åtgärder vidtas för att förhindra  obehörig användning av manöverdon. 
För maskiner med fjärrstyrning ska det vid varje manöverenhet  entydigt anges vilken maskin som styrs från enheten i fråga. 
Fjärrstyrningssystemet ska vara konstruerat och tillverkat så att  det endast påverkar 
– den maskin som berörs, och 
– de funktioner som berörs. 
En fjärrstyrd maskin ska vara konstruerad och tillverkad så att  den bara reagerar på signaler från de avsedda  
manöverenheterna. 
3.3.1 Manöverdon 
Föraren ska kunna påverka alla manöverdon som behövs för att  manövrera maskinen från förarplatsen, med undantag för de  funktioner som bara kan aktiveras säkert genom användning av  manöverdon som är placerade på annan plats. Detta gäller även  för sådana funktioner som andra operatörer än föraren ansvarar  för eller där föraren måste lämna förarplatsen för att kunna  manövrera dem på ett betryggande sätt. 
Om det finns pedaler, ska de vara konstruerade, tillverkade och  monterade på så sätt att föraren kan arbeta på ett betryggande  sätt och så att risken för felmanövrering minimeras. De ska vara  försedda med halkskydd och vara lätta att rengöra. 
När manövreringen av manöverdonen kan utgöra riskkällor, t.ex.  farliga rörelser, ska dessa återgå till neutralläge så snart som  operatören släpper dem, med undantag för manöverdon med  förinställda lägen.
59 
AFS 2023:4 
Bilaga 1 
På hjulförsedda maskiner ska styrningen vara konstruerad och  tillverkad så att kraften, vid plötsliga ratt- eller styrstångsrörelser  på grund av stötar mot styrhjulen, reduceras. 
Alla reglage som låser differentialen ska vara så konstruerade  och arrangerade att de tillåter att differentialen frigörs när  maskinen är i rörelse. 
Det sjunde stycket i punkt 1.2.2 om ljudsignal och/eller optisk  varningssignal gäller endast vid backning. 
3.3.2 Start och förflyttning 
En självgående maskin med åkande förare ska bara kunna  förflyttas när föraren finns vid reglagen. 
När maskinen för arbetets utförande är försedd med utrustning  som sträcker sig utanför maskinens normala arbetsområde (t.ex.  stabilisatorer, jib), ska föraren ha möjlighet att innan maskinen  sätts i rörelse på ett enkelt sätt kontrollera att utrustningen  befinner sig i ett visst läge som möjliggör förflyttning på ett  säkert sätt. 
Detta gäller även alla andra delar som måste befinna sig i vissa  lägen, eventuellt låsta, för att förflyttningen ska kunna äga rum  på ett säkert sätt. 
Om det inte ger upphov till andra risker, ska maskinen bara  kunna förflyttas om ovannämnda delar befinner sig i säkert läge. 
Maskinen får inte kunna börja förflytta sig oavsiktligt i samband  med att motorn startas. 
3.3.3 Förflyttningsfunktion 
Utan att det hindrar tillämpningen av gällande vägtrafikregler  gäller att självgående maskiner och därtill hörande släp ska  uppfylla kraven beträffande fartminskning, stopp, bromsning 
60 
AFS 2023:4 
Bilaga 1 
och uppställning för att säkerställa säkerheten under alla tillåtna  arbets-, lastnings-, hastighets-, mark- och lutningsförhållanden. 
Föraren måste kunna sakta ned och stanna en självgående  maskin med hjälp av ett huvudreglage. Om säkerheten så kräver,  om huvudreglaget (färdbromsen) inte fungerar eller om det  saknas tillräckligt med energi för att aktivera huvudreglaget, ska  en nödstoppsanordning med helt oberoende och lätt tillgängligt  manöverdon finnas, så att maskinen kan bromsas och stoppas. 
Om så erfordras av säkerhetsskäl, ska det finnas en  parkeringsanordning (broms) som hindrar en stillastående  maskin från att komma i rörelse. Denna anordning (broms) kan  vara kombinerad med en av de anordningar som avses i andra  stycket, förutsatt att den är helt mekanisk. 
En maskin som fjärrstyrs ska vara försedd med anordningar så  att maskinen automatiskt och omedelbart stannar och så att drift  som kan vara farlig förhindras 
– om föraren förlorar kontakten, 
– vid mottagande av en stoppsignal, 
– när ett fel detekteras i en säkerhetsrelaterad del av  systemet, och 
– när en kontrollsignal inte detekteras inom angiven tid. 
Punkt 1.2.4 gäller inte förflyttningsfunktionen. 
3.3.4 Förflyttning av självgående maskin för gående förare 
En självgående maskin för gående förare får bara kunna förflyttas  genom att föraren hela tiden påverkar aktuellt manöverdon.  Framför allt får maskinen inte kunna sättas i rörelse i samband  med att motorn startas. 
Manöversystemen för en maskin som manövreras av gående  förare ska vara konstruerade på så sätt att de risker som uppstår 
61 
AFS 2023:4 
Bilaga 1 
om maskinen oavsiktligt skulle komma i rörelse mot föraren  minimeras. Här avses särskilt risk för 
– krossning, och 
– skador av roterande verktyg. 
Maskinens hastighet vid förflyttning ska stämma överens med  förarens gånghastighet. 
På maskiner som kan förses med roterande verktyg får det inte  vara möjligt att aktivera verktyget när backfunktionen är  inkopplad, utom då maskinens rörelse framkallas av verktygets  rörelse. I det senare fallet ska backningshastigheten vara så låg  att det inte medför fara för föraren. 
3.3.5 Fel i styrkrets 
Ett fel i kraftförsörjningen till servostyrningen, där sådan finns,  får inte medföra att maskinen inte kan styras under den tid som  krävs för att stoppa den. 
3.4 Skydd mot mekaniska riskkällor 
3.4.1 Okontrollerade rörelser 
En maskin ska vara konstruerad, tillverkad och, i förekommande  fall, placerad på sitt mobila underrede på så sätt att det  säkerställs att okontrollerade svängningar av tyngdpunkten  under förflyttning inte påverkar maskinens stabilitet eller utsätter  dess bärande delar för alltför stor belastning. 
3.4.2 Rörliga kraftöverföringsdelar 
Trots vad som sägs i punkt 1.3.8.1 behöver, när det gäller  motorer, öppningsbara skydd som hindrar tillträde till de rörliga  delarna i motorrummet inte vara försedda med  
förreglingsanordningar, om de måste öppnas med hjälp av  antingen ett verktyg eller en nyckel eller med ett manöverdon  placerat vid förarplatsen, förutsatt att denna finns i en sluten hytt  med lås för att förhindra tillträde för obehöriga.
62 
AFS 2023:4 
Bilaga 1 
3.4.3 Överrullning och vältning 
Om det finns risk för att en självgående maskin med åkande  förare, operatörer eller andra personer kan slå runt eller välta,  ska maskinen vara utrustad med lämplig skyddsanordning,  såvida detta inte ökar risken. 
Denna skyddsanordning ska vara av sådan beskaffenhet att de  personer som befinner sig på maskinen om den slår runt eller  välter garanteras ett tillfredsställande deformationssäkert  utrymme. 
För att styrka att anordningen uppfyller kraven enligt andra  stycket ska tillverkaren eller dennes representant för varje typ av  skyddsanordning genomföra lämpliga provningar eller låta  genomföra sådana provningar. 
3.4.4 Fallande föremål 
Om det finns risk för att föremål eller material faller ned på  åkande förare, operatörer eller andra personer, ska en  självgående maskin vara konstruerad och tillverkad med hänsyn  tagen till denna risk och, om dess storlek medger, vara försedd  med en lämplig skyddsanordning. 
Denna skyddsanordning ska vara sådan att den säkerställer  tillfredsställande deformationssäkert utrymme för åkande  personer om föremål eller material faller ned. 
För att styrka att anordningen uppfyller kraven enligt andra  stycket ska tillverkaren eller dennes representant för varje typ av  skyddsanordning genomföra lämpliga provningar eller låta  genomföra sådana provningar. 
3.4.5 Tillträdesvägar 
Handtag och fotsteg ska vara konstruerade, tillverkade och  placerade på ett sådant sätt att operatörerna använder dem  instinktivt och inte använder manöverdonen för detta ändamål.
63 
AFS 2023:4 
Bilaga 1 
3.4.6 Bogseringsanordningar 
Alla maskiner som används för att bogsera eller som ska bli  bogserade ska vara utrustade med bogserings- eller  kopplingsanordningar som är konstruerade, tillverkade och  placerade på sådant sätt att de säkerställer enkel och säker till och frånkoppling och förhindrar oavsiktlig frånkoppling under  användning. 
Om det behövs med tanke på belastningen i dragstången, ska en  sådan maskin vara utrustad med ett stöd med en bäryta som är  anpassad till lasten och underlaget. 
3.4.7 Kraftöverföring mellan en självgående maskin (eller traktor) och en driven  maskin 
En avtagbar mekanisk kraftöverföringsanordning som kopplar  ihop en självgående maskin (eller traktor) med en dragen  maskins närmaste fasta lagring ska vara konstruerad och  tillverkad så att alla delar som är rörliga under drift är skyddade  i hela sin längd. 
På den självgående maskinen (eller traktorn) ska det kraftuttag  som den avtagbara mekaniska kraftöverföringsanordningen  kopplats till vara försett med ett skydd, antingen i form av en  skärm monterad på den självgående maskinen (eller traktorn)  eller någon annan anordning som ger ett likvärdigt skydd. 
Det ska vara möjligt att öppna detta skydd för att få tillgång till  den avtagbara mekaniska kraftöverföringsanordningen. 
När det är på plats ska det finnas tillräckligt utrymme för att  förhindra att kardanaxeln skadar skyddet när maskinen (eller  traktorn) är i rörelse. 
På den drivna maskinen ska den ingående axeln vara omsluten  av ett skydd som är monterat på maskinen.
64 
AFS 2023:4 
Bilaga 1 
En momentbegränsare eller ett frihjul får anslutas till en  kraftöverföring med kardanknut endast i den ända som är vänd  mot den drivna maskinen. Den avtagbara mekaniska  kraftöverföringsanordningen ska vara märkt i enlighet härmed. 
Alla drivna maskiner som för sin funktion kräver anslutning med  en avtagbar mekanisk kraftöverföringsanordning till en  självgående maskin (eller traktor), ska ha ett system för att fästa  den avtagbara mekaniska kraftöverföringsanordningen, så att  denna anordning och dess skydd, när maskinen inte är ansluten,  inte tar skada genom beröring med marken eller någon  maskindel. 
Skyddets yttre delar ska vara konstruerade, tillverkade och  placerade på sådant sätt att de inte kan rotera med den avtagbara  mekaniska kraftöverföringsanordningen. Skyddet ska täcka  kraftöverföringsanordningen till ändarna på de inre gafflarna när  det gäller enkla kardanknutar och minst till mitten av den/de  yttre knuten/knutarna när det gäller ”vidvinkel”-kardanknutar. 
Om det finns tillträdesvägar till arbetsstationer som ligger nära  en avtagbar mekanisk kraftöverföringsanordning, ska dessa vara  konstruerade och tillverkade så att skydden över  
kraftöverföringsanordningarna inte kan användas som fotsteg,  såvida de inte är konstruerade och byggda för detta ändamål. 
3.5 Skydd mot övriga riskkällor 
3.5.1 Batterier 
Batterilådan ska vara konstruerad och tillverkad för att förhindra  att elektrolyt stänker på operatören, om maskinen skulle slå runt  eller välta, och för att förhindra att ångor samlas på de ställen där  operatörer befinner sig.
65 
AFS 2023:4 
Bilaga 1 
Maskinen ska vara konstruerad och tillverkad på ett sådant sätt  att batteriet kan kopplas ifrån med hjälp av en lättillgänglig  anordning avsedd för detta ändamål. 
3.5.2 Brand 
Beroende på de av tillverkaren förutsedda riskkällorna ska  maskinen, om dess storlek så medger 
– antingen medge montering av lättåtkomliga  
brandsläckare, eller 
– utrustas med inbyggda brandsläckningssystem. 3.5.3 Utsläpp av farliga ämnen 
Andra och tredje stycket i punkt 1.5.13 ska inte tillämpas när  maskinens huvudsakliga funktion är att bespruta produkter.  Dock ska operatören skyddas mot risken att exponeras för  sådana farliga utsläpp. 
3.6 Information och signaler 
3.6.1 Skyltar, signal- och varningsanordningar 
Alla maskiner ska vara försedda med märkning eller skyltar med  instruktioner om användning, justering och underhåll när det är  nödvändigt för att säkerställa personers hälsa och säkerhet. De  ska väljas, konstrueras och tillverkas på ett sådant sätt att de är  tydliga och oförstörbara. 
Utan att det påverkar tillämpningen av gällande vägtrafikregler  ska maskiner med åkande förare vara försedda med följande  utrustning: 
– En akustisk signalanordning för att varna personer. – Ett system av ljussignaler som är lämpliga för avsedda  användningsförhållanden. Det sistnämnda kravet gäller  inte maskiner som endast är avsedda för arbete under  jord och inte är försedda med elkraft. 
– Det ska om nödvändigt finnas ett lämpligt  
anslutningssystem mellan en släpvagn och maskinen för  drift av signalerna.
66 
AFS 2023:4 
Bilaga 1 
Fjärrstyrda maskiner som under normala  
användningsförhållanden kan medföra att personer utsätts för  stöt- eller krossningsrisker ska vara utrustade med lämpliga  anordningar som varnar för maskinernas rörelser eller med  utrustning som skyddar personer mot sådana risker. Detsamma  gäller maskiner som under användning kontinuerligt upprepar  rörelser framåt och bakåt i längsled, och där föraren inte direkt  kan se området bakom maskinen. 
En maskin ska vara tillverkad så att varnings- och  signalanordningar inte oavsiktligt kan sättas ur funktion. När det  är viktigt för säkerheten ska det kunna kontrolleras att sådana  anordningar är i gott och funktionsdugligt skick och operatören  ska kunna uppfatta om anordningarna upphör att fungera. 
När förflyttningen av en maskin eller dess redskap är särskilt  riskfylld, ska maskinen vara försedd med skyltar eller liknande  som varnar en för att närma sig maskinen medan den är i arbete;  skyltarna ska kunna läsas på tillräckligt stort avstånd för att  säkerheten för de personer som vistas i dess närhet ska vara  garanterad. 
3.6.2 Märkning 
Följande ska anges fullt läsbart och varaktigt på alla maskiner: – Märkeffekt uttryckt i kilowatt (kW). 
– Det vanligaste maskinutförandets vikt i kilo (kg). 
Samt i förekommande fall följande: 
– Maximal dragkraft i dragstångens kopplingsanordning  uttryckt i Newton (N). 
– Kopplingsanordningens maximala vertikala belastning  uttryckt i Newton (N).
67 
AFS 2023:4 
Bilaga 1 
3.6.3 Bruksanvisning 
3.6.3.1 Vibrationer 
Bruksanvisningen ska innehålla följande information om  vibrationer som överförs av maskinen till hand-arm-systemet  eller till hela kroppen: 
– Det totala vibrationsvärdet, som hand-arm-systemet  utsätts för, om detta överstiger 2,5 m/s2. Om det inte  överstiger 2,5 m/s2 ska detta anges. 
– Det högsta rms-värdet för den vägda acceleration som  hela kroppen utsätts för, om det överstiger 0,5 m/s2. Om  det inte överstiger 0,5 m/s2 ska detta anges. 
– Mätosäkerheten. 
Dessa värden ska vara antingen det faktiskt uppmätta värdet för  den maskin som avses eller baserade på mätningar utförda på en  tekniskt jämförbar maskin, vilken motsvarar den maskin som ska  tillverkas. 
När harmoniserade standarder inte tillämpas, ska vibrationerna  mätas med den metod som lämpar sig bäst för maskinen i fråga. 
Maskinens driftförhållanden under mätning samt vilka  mätmetoder som använts ska beskrivas. 
3.6.3.2 Flera användningsområden 
Bruksanvisningen för en maskin som kan användas för flera  ändamål beroende på vilken utrustning som används och  bruksanvisningen för den utbytbara utrustningen ska innehålla  den information som är nödvändig för användning av  basmaskinen och den utbytbara utrustningen som kan anslutas.
68 
AFS 2023:4 
Bilaga 1 
4. Ytterligare grundläggande hälso- och säkerhetskrav  för att förhindra riskkällor i samband med lyft Maskiner som kan utgöra riskkällor på grund av lyft ska uppfylla  samtliga tillämpliga grundläggande hälso- och säkerhetskrav  som anges i detta kapitel (se Allmänna principer, punkt 4). 
4.1 Allmänt 
4.1.1 Definitioner
Begrepp 
Betydelse
Lyft 
Förflyttning av enhetslaster bestående  av gods och/eller personer och som  vid ett givet tillfälle innebär en  nivåförändring.
Styrd last 
Last vars hela rörelse sker längs fasta  eller flexibla gejdrar, vars läge  bestäms av fasta punkter.
Nyttjandefaktor 
Det aritmetiska förhållandet mellan  den högsta last som tillverkaren eller  dennes representant garanterar att en  komponent förmår hålla och den  högsta lasten (maxlasten) som anges  på komponenten.
Testfaktor 
Det aritmetiska förhållandet mellan  den last som används för att utföra de  statiska eller dynamiska proven på en  lyftande maskin eller ett lyftredskap  och den högsta lasten (maxlasten) som  anges på maskinen eller lyftredskapet.
Statisk provning 
Prov vid vilket en lyftande maskin  eller ett lyftredskap först kontrolleras  och utsätts för en kraft motsvarande  den högsta lasten (maxlasten)  
multiplicerad med lämplig testfaktor 



69 
AFS 2023:4 
Bilaga 1 
Begrepp 
Betydelse


för statisk provning och sedan  kontrolleras på nytt, efter det att  lasten i fråga har avlägsnats i syfte att  konstatera att ingen skada har  uppstått.
Dynamisk provning 
Prov vid vilket en lyftande maskin  manövreras i alla tänkbara  
konfigurationer med högsta last  (maxlasten) multiplicerad med  lämplig testfaktor för dynamisk  provning och där hänsyn tas till  
maskinens dynamiska uppträdande i  syfte att kontrollera att den fungerar  korrekt.
Lastbärare 
En del av maskinen på, eller i vilken,  personer och/eller gods befinner sig  för att lyftas.



4.1.2 Skydd mot mekaniska riskkällor 
4.1.2.1 Risker på grund av bristande stabilitet 
En maskin ska vara konstruerad och tillverkad så att den  stabilitet som krävs enligt punkt 1.3.1 upprätthålls, både när  maskinen är i drift och när den inte är i drift, inklusive alla  stadier av transport, montering och demontering, vid förutsebara  komponentfel och även under de prov som utförs i enlighet med  bruksanvisningen. Tillverkaren eller dennes representant ska  använda lämpliga metoder för att kontrollera detta. 
4.1.2.2 Maskiner som rör sig längs gejdrar eller räls 
En maskin ska vara utrustad med anordningar som verkar på  gejdrar eller räls i syfte att förhindra urspårning. Om det trots  sådana anordningar kvarstår risk för urspårning eller haveri på  gejder eller räls eller någon styrande komponent, ska det finnas 
70 
AFS 2023:4 
Bilaga 1 
anordningar för att förhindra att utrustningen, komponenter eller  last faller ned eller maskinen välter. 
4.1.2.3 Mekanisk hållfasthet 
Maskiner, lyftredskap och deras komponenter ska tåla de  påfrestningar de utsätts för, både under användning och i  förekommande fall då de inte är i drift, och under angivna  installations- och arbetsförhållanden, och i alla tillämpliga  
konfigurationer, i förekommande fall med vederbörlig hänsyn  tagen till inflytande från atmosfäriska faktorer och kraft som  utövas av personer. Detta krav ska också vara uppfyllt under  transport, montering och demontering. 
Maskiner och lyftredskap ska vara konstruerade och tillverkade  så att fel till följd av materialutmattning och slitage förhindras,  varvid vederbörlig hänsyn ska tas till deras avsedda användning. 
De material som används ska väljas med utgångspunkt i deras  avsedda arbetsförhållanden med särskild hänsyn till korrosion,  nötning, slag, extrema temperaturer, materialutmattning,  sprödhet och åldring. 
Maskiner och lyftredskap ska vara konstruerade och tillverkade  så att de tål överbelastning i de statiska proven utan bestående  deformationer eller tydliga defekter. Hållfasthetsberäkningar ska  ta hänsyn till det värde på testfaktorn för statisk provning som  valts för att garantera en tillräckligt hög säkerhetsnivå; denna  faktor har i regel följande värden: 
a) Manuellt drivna maskiner och lyftredskap: 1,5. b) Övriga maskiner: 1,25. 
Maskiner ska vara konstruerade och tillverkade så att de felfritt  klarar de dynamiska prov som utförs med högsta lasten  (maxlasten) multiplicerad med testfaktorn för dynamisk  provning. Denna testfaktor för dynamisk provning ska väljas så  att den garanterar en tillräcklig säkerhetsnivå; värdet är i regel 
71 
AFS 2023:4 
Bilaga 1 
lika med 1,1. I regel ska proven utföras vid de nominella  hastigheterna. Om maskinens manöversystem medger flera  rörelser samtidigt, ska proven utföras under de minst  gynnsamma förhållandena, i regel vid en kombination av de  aktuella rörelserna. 
4.1.2.4 Brytskivor, trummor, hjul, linor, kedjor och kättingar Brytskivor, trummor och hjul ska ha en diameter som är förenlig  med storleken på de linor, kedjor eller kättingar som kan  monteras. 
Trummor och hjul ska vara konstruerade, tillverkade och  monterade på ett sådant sätt att de linor, kedjor eller kättingar  med vilka de är utrustade kan rullas upp utan att falla av. 
Linor som används direkt för att lyfta eller hålla lasten får inte ha  några splitsar annat än i ändarna. Splitsar godtas dock vid  installationer som genom sin konstruktion är avsedda att  regelbundet modifieras alltefter användningsbehov. 
För kompletta linor och deras ändar ska väljas en nyttjandefaktor  som kan garantera en tillräcklig säkerhetsnivå. Detta värde är i  regel lika med 5. 
För lyftkedjor och lyftkättingar ska väljas en nyttjandefaktor som  garanterar en tillräckligt hög säkerhetsnivå. Detta värde är i regel  lika med 4. 
För att styrka att en tillräcklig nyttjandefaktor har uppnåtts, ska  tillverkaren eller dennes representant för varje typ av kedja,  kätting eller lina som används direkt för lyftning av lasten samt  för linändarna genomföra lämpliga prov eller ombesörja att  sådana prov görs.
72 
AFS 2023:4 
Bilaga 1 
4.1.2.5 Lyftredskap och deras komponenter 
Lyftredskap och deras ingående komponenter ska vara  dimensionerade med vederbörlig hänsyn tagen till  materialutmattnings- och åldringsprocesser för ett antal  arbetscykler, som överensstämmer med den förväntade  livslängden som specificerats i driftförutsättningarna för en given  tillämpning. 
Dessutom gäller följande: 
a) Nyttjandefaktorn för metallinor med ändbeslag ska väljas  så att den garanterar tillräcklig säkerhetsnivå; detta värde  är i regel lika med 5. Linorna får inte innehålla några  splitsar eller öglor annat än i ändarna. 
b) När kedjor och kättingar med svetsade länkar används  ska dessa vara av kortlänkstyp. Nyttjandefaktorn för  kedjor och kättingar ska väljas så att tillräcklig  
säkerhetsnivå kan garanteras; detta värde är i regel lika  med 4. 
c) Nyttjandefaktorn för linor eller sling av fibermaterial är  beroende av material, tillverkningsmetod, dimensioner  och användning. Värdet ska väljas så att tillräckligt hög  säkerhetsnivå kan garanteras; i regel är detta värde lika  med 7, förutsatt att det material som används är av  
mycket hög kvalitet och tillverkningsmetoden är lämplig  för avsedd användning. Om så inte är fallet sätts i regel en  högre nyttjandefaktor för att säkerställa likvärdig  säkerhetsnivå. Linor och sling av fibermaterial får inte  uppvisa några andra knutar, skarvar eller splitsar än de  som finns i slingets ändar, med undantag för om det rör  sig om ett ändlöst sling. 
d) För alla metallkomponenter som ingår i eller används  tillsammans med ett sling ska väljas en nyttjandefaktor  som garanterar en tillräcklig säkerhetsnivå; detta värde är  i regel lika med 4.
73 
AFS 2023:4 
Bilaga 1 
e) Den högsta arbetslasten hos ett flerpartigt sling bestäms  med utgångspunkt från nyttjandefaktorn hos den  svagaste parten, antalet parter och en reduktionsfaktor  som är beroende av slingets uppbyggnad. 
f) För att kunna styrka att tillräcklig nyttjandefaktor har  uppnåtts ska tillverkaren eller dennes representant för  varje typ av komponent som avses i led a, b, c och d själv  genomföra lämpliga prov eller låta genomföra sådana  prov. 
4.1.2.6 Styrning av rörelser 
Anordningar för styrning av rörelser ska fungera på ett sådant  sätt att de maskiner som de är installerade på förblir säkra. a) Maskiner ska vara konstruerade och tillverkade eller  försedda med anordningar så att deras komponenters  rörelser håller sig inom de specificerade gränserna. Innan  sådana anordningar träder i funktion ska vid behov en  varningssignal ges. 
b) När flera fast monterade eller spårgående maskiner kan  manövreras samtidigt inom samma område, med risk för  kollision, ska sådana maskiner vara konstruerade och  tillverkade så att de kan förses med system som gör det  möjligt att undvika sådana risker. 
c) Maskiner ska vara konstruerade och tillverkade så att  lasterna inte kan krypa på ett farligt sätt eller falla fritt och  oväntat, inte ens om det skulle inträffa ett partiellt eller  totalt energibortfall eller när operatören slutar manövrera  maskinen. 
d) Det får inte vara möjligt att under normala  
arbetsförhållanden sänka lasten enbart med  
friktionsbroms, utom när det gäller maskiner som med  hänsyn till deras funktion måste arbeta på det sättet. e) Fasthållningsdon ska vara konstruerade och tillverkade  för att undvika att last tappas oavsiktligt.
74 
AFS 2023:4 
Bilaga 1 
4.1.2.7 Rörelser hos laster under hantering 
Manöverplatsen på maskiner ska vara placerad på ett sådant sätt  att den ger bästa möjliga sikt över de rörliga delarnas  arbetsområde i syfte att undvika eventuella kollisioner med  personer, utrustning eller andra maskiner som kan vara i drift  samtidigt, och kan utgöra en riskkälla. 
Maskiner med styrda laster ska vara konstruerade och  tillverkade för att förhindra att personer skadas av rörelser hos  lasten, lastbäraren eller eventuella motvikter. 
4.1.2.8 Maskiner som betjänar fasta stannplan 
4.1.2.8.1 Lastbärarens rörelser 
Lastbärarens rörelser på maskiner som betjänar fasta stannplan  ska ha fast styrning till och vid stannplanen. System med  saxarmar ska också anses som fast styrning. 
4.1.2.8.2 Tillträde till lastbäraren 
Om personer har tillträde till lastbäraren, ska maskinerna vara  konstruerade och tillverkade så att lastbäraren står still vid  tillträde, särskilt vid lastning och lossning. 
Maskinerna ska vara konstruerade och tillverkade så att  nivåskillnaden mellan lastbäraren och det stannplan vid vilken  den stannat inte utgör någon snubbelrisk. 
4.1.2.8.3 Risker på grund av kontakt med lastbärare i rörelse Där det är nödvändigt för att uppfylla kravet i punkt 4.1.2.7  andra stycket, ska det område där lastbäraren rör sig göras  omöjligt att beträda vid normal drift. 
Om det vid kontroll eller underhåll finns risk för att personer  som befinner sig under eller över lastbäraren kläms mellan  lastbäraren och någon fast del, ska tillräckligt fritt utrymme  finnas antingen genom fysiska räddningsutrymmen eller genom  mekaniska anordningar som blockerar lastbärarens rörelser.
75 
AFS 2023:4 
Bilaga 1 
4.1.2.8.4 Risk för att last faller från lastbäraren 
Om det föreligger risk för att last faller av lastbäraren, ska  maskinen konstrueras och tillverkas så att detta förebyggs. 
4.1.2.8.5 Stannplan 
Risker på grund av att personer på stannplanen kommer i  kontakt med en lastbärare i rörelse eller andra rörliga delar ska  förebyggas. 
Om det föreligger risk på grund av att personer kan falla ned i  det område där lastbäraren rör sig när denna inte befinner sig vid  stannplanen, ska skydd vara monterade för att förebygga denna  risk. Sådana skydd får inte öppnas i riktning mot det område där  lastbäraren rör sig. De ska vara försedda med en förreglande  anordning som styrs av lastbärarens läge, och som förhindrar 
– att lastbäraren rör sig på ett riskfyllt sätt innan skydden  har stängts och låsts, 
– att skyddet öppnar sig på ett riskfyllt sätt innan  lastbäraren har stannat vid motsvarande stannplan. 
4.1.3 Funktionsduglighet 
När en lyftande maskin eller ett lyftredskap släpps ut på  marknaden eller första gången tas i drift, ska tillverkaren eller  dennes representant, genom att själv vidta eller låta vidta  lämpliga åtgärder, säkerställa att maskinen eller lyftredskapet – vare sig den eller det drivs manuellt eller mekaniskt – kan utföra  sina angivna funktioner på ett säkert sätt. 
De statiska och dynamiska prov som avses i punkt 4.1.2.3 ska  genomföras på alla maskiner för lyft som är klara att tas i drift. 
Om en maskin inte kan monteras i tillverkarens eller dennes  representants lokaler, ska nödvändiga åtgärder vidtas på den  plats där den ska användas. I annat fall får åtgärderna vidtas  antingen i tillverkarens lokaler eller på den plats där de används.
76 
AFS 2023:4 
Bilaga 1 
4.2 Krav för maskiner med annan kraftkälla än handkraft 4.2.1 Styrning av rörelser 
Hålldonsmanöveranordningar ska användas för att styra  maskinens eller dess utrustnings rörelser. För partiella eller  kompletta förflyttningar där det inte föreligger någon risk för att  lasten eller maskinen kan kollidera med något, får anordningarna  i fråga dock ersättas med manöveranordning som medger  automatiska stopp vid förvalda lägen, utan att operatören  påverkar en hålldonsmanöveranordning. 
4.2.2 Lastkontroll 
En maskin med en högsta last (maxlast) på minst 1 000 kg eller  ett tippmoment på minst 40 000 Nm ska vara utrustad med  anordningar som varnar föraren och förhindrar farliga rörelser  av lasten i händelse av 
– överbelastning, antingen till följd av att den högsta lasten  (maxlasten) eller det maximala momentet på grund av  lasten överskrids, eller 
– att tippmomentet överskrids. 
4.2.3 Linstyrd installation 
Linstöd, draganordningar eller bärare av draganordningar ska  hållas på plats med motvikter eller med en anordning som  medger permanent styrning av linspänningen. 
4.3 Information och märkning 
4.3.1 Kedjor, kätting, linor och vävband 
Varje kedje-, kätting-, lin- eller vävbandslängd som inte ingår  som en del i en sammansatt enhet ska vara försedd med  märkning eller, om detta inte är möjligt, en bricka eller icke  borttagbar ring med tillverkarens eller dennes representants  namn och adress samt det relevanta certifikatets  
identifikationsnummer. 
Ovannämnda certifikat ska innehålla åtminstone följande  information:
77 
AFS 2023:4 
Bilaga 1 
a) Tillverkarens namn och adress och i förekommande fall  dennes representants namn och adress. 
b) En beskrivning av kedjan, kättingen eller linan som  omfattar 
− dess nominella storlek, 
− dess konstruktion, 
− det material den är tillverkad av, och 
− eventuell speciell metallurgisk behandling som  materialet undergått. 
c) Den provningsmetod som tillämpats. 
d) Den högsta last (maxlast) som kedjan, kättingen eller  linan får utsättas för under drift. En skala av värden får  anges för de specificerade tillämpningarna. 
4.3.2 Lyftredskap 
Lyftredskap ska vara försedda med följande uppgifter: – Uppgift om material, när sådan information behövs för  säker användning. 
– Uppgift om högsta last (maxlast). 
På lyftredskap på vilka det inte är fysiskt möjligt att anbringa  märkningar ska de uppgifter som anges i första stycket anges på  en skylt eller på annat likvärdigt sätt, säkert fastsatt på redskapet. 
Uppgifterna ska vara läsbara och placerade så att de varken  riskerar att försvinna till följd av slitage eller äventyrar  redskapets hållfasthet. 
4.3.3 Lyftande maskiner 
Den högsta lasten (maxlasten) ska finnas klart angiven på  maskinen. Denna märkning ska vara läsbar, outplånlig och i  klartext. 
När den högsta lasten (maxlasten) är avhängig maskinens  konfiguration, ska varje manöverplats vara försedd med en 
78 
AFS 2023:4 
Bilaga 1 
lastskylt, som helst i diagram eller tabellform anger den tillåtna  lasten för varje konfiguration. 
En maskin som endast är avsedd för att lyfta gods och som är  utrustad med en lastbärare som kan beträdas av personer ska  vara försedd med en tydlig och outplånlig varningsskylt, som  förbjuder lyft av personer. Denna varningsskylt ska vara synlig  
på alla ställen där tillträde är möjligt. 
4.4 Bruksanvisning 
4.4.1 Lyftredskap 
Varje lyftredskap eller varje kommersiellt odelbart parti av  lyftredskap ska åtföljas av en bruksanvisning, som innehåller  minst följande uppgifter: 
a) Den avsedda användningen. 
b) Användningsbegränsningar (särskilt för lyftredskap  såsom lastmagneter eller vakuumlyftare som inte till fullo  uppfyller bestämmelserna enligt punkt 4.1.2.6 e). 
c) Bruksanvisningar för montering, användning och  underhåll. 
d) Det värde på testfaktorn för statisk provning som  använts. 
4.4.2 Lyftande maskiner 
En lyftande maskin ska åtföljas av en bruksanvisning som ska  innehålla information om följande: 
a) Maskinens tekniska egenskaper, särskilt 
− den högsta lasten (maxlasten) och i  
förekommande fall en kopia av lastskylten eller  
lasttabeller enligt punkt 4.3.3 andra stycket, 
− stödens eller förankringarnas mottryck och i  
förekommande fall spårens egenskaper, 
− i förekommande fall hur man fastställer barlasten  och tillvägagångssättet vid montering av  
densamma. 
b) Innehållet i journalen, om denna inte medföljer maskinen.79 
AFS 2023:4 
Bilaga 1 
c) Råd om användning, särskilt för att kompensera för om  operatören inte har direkt uppsikt över lasten. 
d) I förekommande fall en provningsrapport med uppgifter  om de statiska och dynamiska provningar som har utförts  av eller för tillverkaren eller dennes representant. 
e) För en maskin som inte har monterats hos tillverkaren i  det utförande den ska användas: nödvändiga  
instruktioner för att vidta åtgärderna enligt punkt 4.1.3  innan den tas i drift. 
5. Ytterligare grundläggande hälso- och säkerhetskrav  för maskiner som är avsedda för arbete under jord Maskiner som är avsedda för arbete under jord ska uppfylla  samtliga grundläggande hälso- och säkerhetskrav som anges i  detta kapitel (se Allmänna principer, punkt 4). 
5.1 Risker på grund av bristande stabilitet 
Motordrivna takstöd ska vara konstruerade och tillverkade så att  de kan bibehålla en given riktning under förflyttning och inte  glida innan de belastas eller under tiden som de belastas och efter  det att belastningen har avlägsnats. De ska vara försedda med  förankringar för takplattorna till de enskilda hydrauliska  stämparna. 
5.2 Förflyttning 
Motordrivna takstöd får inte hindra personer från att röra sig  obehindrat. 
5.3 Manöverdon 
Gas- och bromsreglagen för förflyttning av en spårbunden  maskin ska vara handmanövrerade. Acceptdon får dock vara  fotmanövrerade. 
Manöverdon till motordrivna takstöd ska vara konstruerade och  placerade på ett sådant sätt att operatörerna under flyttning av  stöden är skyddade av ett stöd på plats. Manöverdonen ska vara  skyddade mot all oavsiktlig utlösning.
80 


